770 Viryilius cur venatione delectetur. PRAEL.XXXV111.

fluminibus, montibuS‚ sylvis3 non depictis modo et
ornatis Ζ.

Ac velut ille canum morsu de montibus altis
Actus aper, multos Vesulus quem pinifer annos
Defendit, multosque palus Laurentia, sylva
Pastus arundinea.

Quorsum ea mentio Vesuli et Laurentiae paludis,
nisi ut res omnis coram magis ante oculos agatur,
veramque et vivam venationem prae se ferat? Quo
pertinet, credO, illud quoque, quod non de quovis
agitur aprO, sed de Illo, qui dicitur3 videlicet de
noto aliquo ac formidato, quem multis jam anni-s
noverant venatores istis praesertim latebris uti.

Atque hic, ut saepiUS‚ id habet Virgilius commune
cum agricolarum natione, quod valde delectari se
significat omni genere venationis, ipsisque adeo
vocibus etclamoribus‚ quibus vulgo se accendere
solet id genus, Praeter enim expressa in GeorgiciS‚
ut ita dicam, edicta, quibus pasci jubet canes, hie-
memque ejusmodi lusu fieri genialem: non paucas
in AEneide adducit similitudineS, quarum idem ferme
est tenora:

Inclusum veluti si quando in flumine nactus
Cervum, aut puniceae septum formidine pennae,
Venator cursu canis et latratibus instat:

Ille autem, insidiis et ripa territus alta,

Mille fugit refugitque vias ε at vividus Umber
Haeret hians, jam jamque tenet, similisque tenenti
Increpuit malis, mersuque elusus inani est,

Atque in illo mire consentit tranquillum hoc Poeta-
rum genus cum actuoso illo et Homerico, quod utrum-
que videlicet eximie juvat artium venaticarum menti0‚
sed ob diversas plane causas ε Homericis belli placet
imag0‚ Virgilianis sylvarum ac fluminum indagatio,
et cursus per avia liberrimus.

z AEn. 10. 707. a Ibid. 12. 749.

 

