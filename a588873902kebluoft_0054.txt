432 De ratione judicii apud Eumenidas. PRAEL. xxu.

Videte an optime cum ea persona conveniat in-
troitus ejuS, delatae in scenam vi quadam aequabili
ac tacita 8 :

διώκουσ’ ἦλθον ἄτρυτον πόδα,
πτερῶν ἄτερ ῥοιβδοῦσα κόλπον αἵγιδος,
πώλοις ἀκμαίοις τόνδ’ ἐπιζεύξασ’ ὄχον.
Cum his si componat aliquis Homericum illud de
eadem Minerva dictum,

αἱ δὲ βάτην τρῆρωσι πελείασιν ’ἔκμαθ’ ὁμοῖαι,

omnibus, opinor, punctis superior evadet AEschylus;
vel quia paullo ineptius comparari videntur bellicosae
Divae cum columba, mitissima avium; vel quia nos-
ter tanquam acu tetigit virile illud Minervae, indo-
mitum, indefessum,

ῥοιβδοῦσα κόλπον αἴγιδος.

Quo magis admirari possis, cur ea dubitet, talis cum
sit, arbitrio suo statim Oresteam litem dijudicare3
quae praesertim ad eam ab utraque parte deferatur.
Verum ex ejus persona declarandum erat, quam
parum deceret in his quaestionibus pro re nata teme-
rariam ferre sententiam, cum lateret ipsa veritas
earum inter arcana summi Jovis. Ad Illum igitur
nulla mora provocat ipsius etiam interpres; quippe ,
cui subtilior sit causa, quam quae supremo carere
possit arbitri03 urgente ex hac parte supplicis Ores-
tis, ex illa Dirarum Dearum religione. Nominat illa
quidem civium suorum lectissimos3 facile tamen in-
telligat aliquis, re ac veritate solum judicaturum J 0-
vem. Is modo debebatur honos plebi Atheniensium,
Minervae alumnis, ut eorum, veluti prophetarum,
ore, palam fierent Summi Numinis edicta. Etenim

g Eam. 406.

