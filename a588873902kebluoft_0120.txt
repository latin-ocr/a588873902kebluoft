498 De babneo et festiva chorea. PRAEL. xxv.

dam de splendidioribua a verisimili, me quidem
judice, non multum abhorrebit ejus conjectura. J am
non figurato sed proprio sermone laudat alioqui Pin—
darus epularum delicias P.

ἁσυχίαν δὲ φιλεῖ μὲν συμπόσιον· νεοθαλὴς δ’ αὔξεται
μαλθακᾷ νικαφόρια σὺν ἀοιδᾷ· θαρσαλέα δέ παρὰ κρητῆρα φωνὰ
γίγνεται·

ἐγκιρνάτω τίς μιν, γλυκὺν κώμου προφάταν,

ἀργυρέαισι δὲ νωμάτω φιάλαισι βιάταν

ἀμπέλου παῖδ’, ἅς ποθ’ ἵπποι κτησάμενοι Χρομίῳ

πέμψαν θεμιπλέκτοις ἅμα

Λατοῖδά στεφάνοις ἐκ τᾶς ἱερᾶς Σικυῶνος.
Dextre‚ ut assolet, in triumphale convivium crate-
ras infert, priorum certaminum praemia.

Neque vero illud praetereundum arbitror, quod
justo carmine dignatus est commendare balneum,
palaestrae solatium, epularum comitemq.

οὐδὲ θερμὸν ὕδωρ τόσον γε μαλθακὰ τέγγει
γυῖα, τόσσον εὐλογία φόρμιγγι συνάορος.

Atque hoc quidem semel: chorea vero festiva, et
pompa comissantium, qua excipi victorem mos erat
domi a suis, iterum iterumque celebratur ejus carmi-
nibus, cum eximia quadam significatione gratulantis
animi. Atque, quo penitius intelligatur egregium
Pindari ex hac parte consilium, consideremus quae-
nam fuerit potissimum istiusmodi κωμῶν ratio,
Nempe post delatam coronam, solenni ordine so-
dales et amici victoriS, cum ipso, ad templum alicu-
jus Deorum incedebant. Deinde, votis rite peractiS,
deducebatur idem fausto clamore ac cantn. Poterat
autem ea pompa fieri vel ibidem, quo pertinebant
ludi, vel domi juxta triumphantis athletae reditum;
ea modo lege servata, ut magna ejus pompae pars

esset ἐπινικίον, quod appellabant, carmen.

Ρ Nem. 9. 115. (ι Ibid. 4. 7.

