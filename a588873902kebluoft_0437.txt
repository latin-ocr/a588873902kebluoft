PRAEL. xn. Utrobique servandam esse Verecundiam. 815

quirat aliquis, quonam maxime modo veniat ‘⁶ honor
et nomen divinis vatibus atque CarminibUS,’' is Re-
ligioni necesse erit vel primas in ea re partes tribuat.
Nam postquam ea semel virgula, ut aiunt, divina re-
gionem unamquamque Naturae tetigerit, novo statim
lumine, ac plane caelesti, imbui quae prius profana
esse videbantur: cum intelligant scilicet homines
varias rerum similitudineS, aliasque id genus deliciae,
non in lusum modo dari ingenioso cuique, neque
opinionum commentis debere adscribi; quin potius
nutu quodam ,et indiciis non dubiis significari judicia
Naturae, an verius dicam, Illius, qui condidit Na-
turam. Ita factum est, ut magni et excellentes
Poetae Antistitum ferme loco essent, eorumque pro-
vincia haberetur tantum non religiosa et sancta.
Verbo dicam, Poesis Religioni commodat signorum
et similium copiam: Religio Poesi reddit eadem
tanto jam splendore ornata, ut non solum ad signo-
rum, verum etiam ad Sacramentorum (paene dicam)
numerum pertineant.

Magno praeterea necessitudinis vinculo continentur
⁴inter se duo haec genera, quod in utroque vel
praecipue regnabit casta ac pia quaedam verecundia.
Nam et Naturam qui non temere imitantur, cum
ea quaedam celent necesse est3 duntaxat ad hoc, ut
tacito potius et aequabili quodam tenore ad omnes
pulchritudinis gradus> assurgant, quam subitO, atque,
ut aiunt Mathematici, per saltum 3 (quo ritu moveri
solent qui in vulgi oculos incurrere non verentur z)
et universa 'Pietatis rati0, prudentioris certe, ad illam
dirigitur normam, quae divinitus adhibetur in Sacro—
sanctis LiteriS, ut lateant plerumque optima quaeque
inertes et imparatos animos3 tum demum sub luce
videri velint, cum bene purgati sint intuentium

