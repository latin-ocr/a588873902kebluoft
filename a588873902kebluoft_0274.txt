652 Delectari Lucretium infinito aethere. PRAEL. xxxn.

terminis circumscripti mirum quantum se delectare
soleat, quasi qui libero ac soluto cursu emitti se
sentiat, et ferri per immensum Inane: quae ratio est
ejus voluptatis (si tamen ea voluptas est appellanda)
qua fruuntur puerorum praesertim animi, quoties in
specula quavis excelsa positis venit in mentem, ut
fit, dejiciendi sese, atque insiliendi in Aera apertum,
vacuumque. Hujusmodi certe φαντασίαν prae se fe-
runt ea, quibus argumentatus erat paullo superius in
eodem de infinito spatio sermone b.
Si jam finitum constituatur

Omne quod est spatium, si quis procurrat ad oras

Ultimus extremas, jaciatque volatile telum,

Id validis utrum contortum viribus ire

Quo fuerit missum mavis, longeque volare,

An prohibere aliquid censes, obstareque posse?

Alterutrum fatearis enim, sumasque necesse est,·

Quorum utrumque tibi effugium praecludit, et Omne

Cogit ut exempta concedis fine patere.

Nam sive est aliquid, quod prohibeat, afficiatque,

Quo minu' quo missum 'st veniat, finique locet se,

Sive foras fertur, non est ea fini’ profecto.

Hoc pacto sequar, atque oras ubicunque locaris

Extremas, quaeram quid telo denique fiat.

Fiet uti nusquam possit consistere finis,
Effugiumque fugae prolatet copia semper.

Qui ista cecinit, facile eum crediderim, sicut pue-
rum sub di0, cum voluptate per extremas rerum oras
exspatiari, ipso liberi vagique impetus amore.

Quid, quod in caelo seu nubibus operto sive liquido
et sereno tam cupide semper defigit oculos? quod
delectatione satiari non potest, quoties aspiciendum
est “hoc sublime candenS,'' ut cum Ennio magistro
ejus loquar? Atque etiam quodam loco mirari se
ait, quo tandem fiat pact0, ut ullo tempore desinant

b Lucr. 1. 967.

 

