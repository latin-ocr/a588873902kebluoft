PRAEL.XXXV111. Adesse Deum, Lucretiam non ferunt, 779

monstrato etiam Romuli lucQ sacrique Argileti
nemore3 imponitur augustissimus universae rei
cumulusr.

Hinc ad Tarpeiam sedem et Capitolia ducit,
Aurea nunc, olim sylvestribus'horrida dumis.
J am tum religio pavidos terrebat agrestes
Dira loci z jam tum sylvam saxumque tremebant.
Hoc nemus, hunc, inquit, frondoso vertice collem,
Quis deus incertum est, habitat deus : Arcades ipsum
Credunt se vidisse J ovem, cum saepe nigrantem

’ AEgida concuteret dextra, nimbosque cieret.

Videtisne, quo tendat omnis illa magnorum Poe-
tarum de locis nominandis religio? quo tandem
claudatur exitu? Nempe cordatorum piorumque
hominum judicio, nullo non in angulo orbis aderit
quod aut commoveat aut mulceat animos sensu
aliquo diviniore : quem qui facillime et optime ar-
ripere noverit, is profecto verae Poeseos gradu non
humillimo potitus est.

Tam itaque ex hac parte, quam ex illa altera, quae
pertinet ad affectus et studia hominum, miro quo-
dam intervallo distinetur Virgilius a Lucretio. Neque
immerito: cum unius ejusdemque plane sit indolis,
vel humani nihil a se alienum putare, vel plena
vestigiis hominum loca cum amore quodam contem-
plari. Versatur autem utrinque prae oculis animi,
tacitisque stimulis urget et erigit, gravissimum illud,
AdesseDeum: praesto esse Vim aliquam non infinitam
modo et immensam, verum etiam aequam nobis»,
curantem nostra. Quem sensum qui cum Lucretio
seu perferre nequeunt seu confiteri, Naturam tamen
amore non ficto prosequuntur, hi simul atque se
injecerint in arcana ejus ac profunda, lubentes obli-
viscuntur et locorum omnium et hominum, ne talia

¹’ AEn. 8. 347.

