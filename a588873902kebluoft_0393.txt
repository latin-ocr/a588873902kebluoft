PRAELxxxvm. Gratissima vis locorum, quospueri novimus 771

Verum redeamus ad inceptum de locis nomi-
nandis sermonem, rationemque, qualem poterimUS,
reddamUS, cur ex ea re capiant plerique volupta-
tem. Ac diximus quidem de verisimilitudine3 qua-
si propiora sint quodammodo ea, quae nominat-im
cunque appellantur. Hoc tempore consideretis ve-
lim, an satis commode in tres ferme partes distribui
possint, quae habent Poetae hoc genus: quorum
prima erit, et quasi fons et origo caeterarum, ea quae
versatur in eorum locorum mentione, quibus quisque,
puer cum esset, insueverit. Nam sicut tenerrimis
annis e patrum matrumque familiari aspectu solemus
omnes pervenire ad caeterorum ordine occurrentium
tum notitiam tum caritatem ; ita loca plerumque ea
principio adamamUS, quae ex ipsis quasi nidis primo
evolantes et nosmet tentantes exceperunt: deinde,
ducti vel horum similitudine, vel significatione certe
aliqua, caetera, prout quaeque occurrunt, caritatis ejus
particula quadam complectimur. Quamobrem, qui
in hac parte velit exsequi Virgilianae Poeseos in-
genium, is censebo initium capiat ex iis quae ad
Mantuam vel ad Cremonam pertinent; quae ad
fluvios propinquos, Mincium, Athesin, Eridanum3
quae ad montium licet longinquorum aspectUS, sive
Alpium sive Apennini: quibus quasi Naturae ru-
dimentiS, e tenera usque aetate, oculis animoque
imbutus Poeta facile erat progressurus ad plenam
ejus scientiam: habebat duntaxat, quibuscum pos-
set componere omnia et singula, quoe usquequaque
in oculos venirent. Ecquid in causa esse putatis,
cur ex omnibus Bucolicis prima et nona maxime
commoveant animos, nisi quia versatur utrumque
carmen in certa ac familiari vicinia, notisque et caris
limitibus undique circumscribitur? Quid? magnifica

3 D 2

