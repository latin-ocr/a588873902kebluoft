676 Nubium et sylvarum species bene conyanyi, PaAEn.xxx111.-

Carbasus ut quondam magnis intenta theatris ’

Dat crepitum malos inter jactata, trabesque:
Interdum perscissa furit petulantibus Euris,

Et fragiles sonitus chartarum commeditatur3

Id quoque enim genus in tonitru cognoscere possis;
Aut ubi suspensam vestem, chartasve volantes,
Verberibus venti versant, planguntque per auras.

Post paullo occurrunt quaedam ita comparata, ut
nubium ac sylvarum 'rationem inter se quodammodo

conjungant.

Est etiam ratio, cum venti nubila perflant,
Cur sonitus faciant: etenim ramosa videmus
Nubila saepe modis multis, atque aspera ferri.
Scilicet ut crebram sylvam cum flamina Cauri
Perflant, dant sonitum frondes, ramique fragorem.
Fit quoque, ut interdum validi vis incita venti
Perscindat nubem perfringens impete recto.
Nam quid possit ibi flatus, manifesta docet res,
Hic, ubi lenior est, in terra cum tamen alta

⁴ Arbusta evolvens radicibus haurit ab imis.

Accedant et illa, quae cum multis aliis Lucretium
nobis sistunt subtilissimum, si· quis alius, Naturae

spectatorem«
Aridior porro si nubes accipit ignem,
Uritur ingenti sonitu succensa repentet
Lauricomos ut si per montes flamma vagetur,
Turbine ventorum comburens impete magno z
N ec res ulla magis, quam Phoebi Delphici laurus,
Terribili sonitu flamma crepitante crematur.

Facilis, opinor, ex his erit transitus in alterum
illud caput, de sylvarum deliciis3 ubi non invitum
commorari debere Poetam, obscuri praesertim et in-
finiti amantem, nos jam ante statuimus. Satis autem
declarare videatur mentem ejus in hac causa vel il-
lud non semel adhibitum, de propria ac praecipua
dulcedine, quam soleat percipere ex ipsa sola operis
sui novitate. ¹

Avia Pieridum peragro loca nullius ante

f Lucr. 4. Ι.

