PRAEL.xxxvl1. Exempla Viryiliana de vitibus educandis. 753

Hinc ea plurima, quae tribuunt eisdem justam
etiam reipublicae formam x·

Solae communes natos, consortia tecta
Urbis habent, magnisque agitant sub legibus aevum,
Et patriam solae et certos novere Penates.

Hinc popularis de prole eorum sententia y ε

Ipsae e foliis natos et suavibus herbis
Ore legunt: ipsae regem parvosque Quirites
Sufficiunt.

Festivissimum profecto illud, uno licet verbo sit dic-
tum, Quirites. Quod autem, re adeo tenui, solennia
verba transtulit de Foro RomanO, de campo et tri-
bunali, tetigit fortasse civilem suorum jactantiam,
sicut prius in Martiis illis bellicum ardorem per-
strinxerat.

Atque ego sententiam hanc universam ita tribui
velim insigni Poetae, ut minime confirmem ipsum
penitus intellexisse, quo pertineat ea, quam late pa-
teat. Quin instinctu quodam tacitoque pectoris au-
gurio, ut multi multa, sic illa Virgilius pro tempore,
ut videtur, effudit: etiam in hoc agricolarum similis,
siqui habentur solertiores: nam et horum sermones
non raro plus sapiunt quam ipsi homines.

Erit fortasse, qui in hanc rem adduci velit, quae
praeterea de vitibus educandis sedulo praecipit idem
Virgilius, quippe qui viguerit cura cultuque tam
arborum quam animantium, et in ea quoque pro-
vincia mirifice cum colonis senserit. De vitibus, in-
quam, eadem prope, quae de juvencis, caveri jubet Ζ.

Exuerint sylvestrem animum, cultuque frequenti,
In quascunque voces artes, haud tarda sequentur.
Ac dum prima novis frondibus aetas,

Parcendum teneris ..........

Inde ubi jam validis amplexae stirpibus ulmos

¹ Georq. 4. 153. y Ibid. 4. 200. z Ibid. 2. 51.
3 c

