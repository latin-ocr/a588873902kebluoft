PRAEL.>XXXV1. Propriis personarum notis carere AEnez'da. 727

versantium indole. Apud illum non universi modo
belli, verum etiam singulorum, paene dicam, certami-
num exitus mirifice declarant praeliantis cujusque 111-
genium3 tam eorum qui secundas tertiasque-,quam qui
primas agunt partes. Virgilius, non enim negabO, mul-
ta tum arte tum diligentia variavit casus et pericula
suorum: ita tamen, ut aut reficeret animos, imagi-
nibus 6 tranquilliore vita depromptis, aut miserorum
mortalium lugeret fortunas: ipsorum, qui dimicant,
personis vel minorem impendit curam vel certe nou
adeo felicem; unum modo alterumque excipias,

Proximum est, ut illud quaeramus: ecquem in
AEneide‚ praeter unum fortasse Turnum, cum amore
tacito recordari solent homineS, et intus quodam-
modo apud se formare et fingere: ecquae inde di-
manarunt quasi hominum imagineS, quae possent
assidue venire nobis in mentem, exercitis usu rerum,
vitaeque consuetudine: cum 111 Iliade et Odyssea
exprimantur sua quisque effigie, non modo “ducto-
res Danaum delecti, prima virorum‚” sed Cebriones
etiam quivis et Automedon et Euryclea, multique
alii, qui brevissimo tempore muneribus plane mini-
mis funguntur.

Neque vero me ista judicantem effugit Euryali ac
Nisi memoria, neque Pallantis et Evandri, nec mi-
serrimae omnium Didonis; nec siquid simile habet
praeterea Virgilius. Sic autem ferme statuo: Vir-
gilianos homines non tam sui causa, quam fortuna-
rum suarum, erigere plerumque et commovere ani·
mos; ut qui modulo eo exigantur, qui pertineat
magis ad summum cujusque (quod vocant· Dialectici)
genus: Homericos contra paucissimis quidem lineiS,
ita tamen adumbrari, ut habeat unusquisque singu-

