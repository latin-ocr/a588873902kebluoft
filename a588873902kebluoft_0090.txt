468 Adhibetur eoeemplum Lyricae ἀνωμαλίας. PRAEL. xx1v.

fuit unquam magis sibi dispar quam ille vir. Con-
feras modo tot cantilenas nimia libertate diffluentes
cum dulcissimo illo carmine-a, quo adumbravit pa-
trem suum, “agricolam priscum, fortem, parvoque
beatum,” ferias agentem juxta proprios Lares, cum
magna non modo pacis domesticae, sed et· gravissimae
pietatis significatione. Quis neget sonare ista non
dicam suave aliquid, verum etiam religiosum, sanc-
tumque? quis non doleat simul ac miretur, potuisse
eundem tam cito migrare in turpes lusus et con-
vicia? qua in provincia, siquis alius, versatus est
idem strenue et alacriter.

Dicendum igitur de tali scriptore, personam ab eo
geri non unius sed plurium Poetarum; cum alternis
fere carminibus ferri videatur in partes maxime con-
trariaS, pari affecta, minimeque illo ficto aut fallaci;
pari etiam vi numerorum ac verborum contrarios is-
tos affectus solari noverit. Quaeri autem debet an in
illa tanta inconstantia lateat quasi quaedam perennis
desiderii vena, qua in unam aliquam rem tendat ani-
mus alioquin sui dissimillimus, Ac videndum an tale
aliquid apud eum de quo nunc agitur appareat, ex
ea maxime parte, quae spectat ad fluviorum ac syl-
varum amorem, atque ad pulcherrimam hanc caeli
ac terrarum faciem: videndum, inquam, an is amor
vi quadam tacita vagas ejus viri cogitationes et curas
continuerit atque informaverit. ’

Quod si tenue illud filum nequeam prorsus inda-
gare, crediderim tamen nemini Poetarum, immo ne-
mini mortalium deesse, quod fluctuantes adeo varias-
que conversiones animorum in unum quodammodo
colligat et constringat. Illud interea pro certo ha-

a The Cotter’s Saturday Niyht.

