rum.. xxxm. Amanus nubium sylvarumque sensus. 673

Verbi gratia, nubium, ut nem0, formaS, coloreS, motus
exquisite adumbrat. Praeterea non dubie significat,
vagari se cum amore quodam praecipuo in sylvis at-
que in densissimo arborum coetu. Horum autem
generum utriusque, primo aspectu, contraria videtur
esse rati0, atque eorum, quae prius tetigi; aperti vide-
licetaetheriS, immensi oceani, purae sine labe lucis et
coloris matutini.

Verum enimvero ex hac quoque parte Lucretium
satis sibi constare dixerim. Nam et in nubibus et
in sylvis &agantur incertis quodammodo itineribus
oculi, neque ullo limite satis finito et certo circum-
scribi poterunt. Ad nubes quod attinet, mutantur
perpetuo omnia, nobis etiamnum intuentibus. Si-
quis autem locus paullo sit arboribus densior, ne-
que aspectui, ne in hieme quidem, pervius, quis
nescit commoveri animos non mediocriter, mirantes
quid ultra lateat, quave tandem regione sit exeun·
dum? Quod si longiore, ut fit, ordine, alius post
alium veniant istiusmodi secessus, tum vero multo
magis caeco quodam sensu affici homineS, velut qui
propius propiusque ad arcanum aliquem sanctum-
que angulum accedant. Quid multa? videtis utrin-
que, tum in nubibus tum in sylvis, esse quod eorum
praesertim capiat animoS, qui amant obscura et in-
finita: cum ,nullo unquam temporis puncto scire
*possis quid proxime sit adfuturum.

His animadversiS, constabit fortasse de ratione
ejus Poeseos, quae etsi simplicissimo gaudeat ap-
paratu, habet tamen in deliciis varias tam nubium
formas quam nemorum anfractus; genuS, siquid
aliud, vagum et fusum et multiplex. Exempla jam
apud ipsum Lucretium quaeramus

Ac primum quidem ea quae ad nubes pertinent

x x

