PRAEL. xxxu. Ipsius de sua Philosophia testimonium. 659

ferri, quod in hoc, quod diximus genere immenso et
infinito versetur potissimum ejus viri philosophia.
Hinc toties repetitum illud ¹,

Ergo vivida vis animi pervicit, ex extra
Processit longe flammantia moenia Mundi,
Atque omne immensum peragravit mente animoque.

Porr0, quae maxime res magistro laudi fuerit, ean-
dem docet discipulis fore solatio ¹1¹.

Diffugiunt animi terrores, moenia mundi
Dissiliunt3 totum video per Inane geri res.
Apparet Divum numen, sedesque quietae,

Quas neque concutiunt venti, neque* nubila nimbis
Adspergunt, neque nix acri concreta pruina

Cana cadens violat, semperque innubilus aether
Integit‚ et large diffuso lumine ridet.

Deinde gratulatur, duce eo atque inventore, viam
patere non in excelsa solum, verum etiam in pro-
funda et abdita.

Nec Tellus obstat, quin omnia dispiciantur

Sub pedibus quaecunque infra per inane geruntur.
His tibi me rebus quaedam divina voluptas
Percipit‚ atque horror, quod sic Natura tua vi
Tam manifesta patet ex omni parte retecta.

Habetis, Academici, Poetae ipsius disertum prope
de se suisque carminibus testimonium. Plana jam
res est. Addixerat se Epicuro non aliam magis ob
causam, quam quod apud illius familiam egregias
sibi visus est reperire φαντασίας, quarum ope con-
templari posset infinitam illam vagamque regionem,
immensa ac lucida spatia, incredibilem celeritatem.
Merito itaque Ille reponendus est in numero Naturae
amanti-um, quem ad philosophiam excolendam evo-
carint ea praesertim, quae communia videbantur illius
philosophiae cum externa hac terrarum et caeli facie.

¹ Lucr. 1. 73. ¹¹¹ 3. 16.
U u 2

