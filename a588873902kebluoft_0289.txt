PRAEL. xxxm. Qwid sit, communiter propria dicere. 667

buS, siquis communiter dixerit propria. Jam, quid
sibi velit hoc, communiter propria dicere, exemplis
doceam. Fingamus poni ab aliquo Pictore Anglico
arboreS, feraS, oppida, facies hominum atque habitus,
quales ipse auguratur fore sive in Africa seu in alia
quavis regione. At toti tamen aderit operi super-
fusus quidam color ejus Naturae, quae omnium pari-
ter regionum est et locorum. Aderit caelorum Solis-
que lumen, maris aequor, flos herbarum, radiorum
umbraeque alterni lusus. Ita fiet, ut e singulis in
universa excurrat animuS, neve in frigido moremur
et jejuno orbe. Credibile est, eandem fore Poeseos
etiam rationem: nempe ita laudari posse ac placere
ea carmina, quae in rure ac natura versantur, si non
penitus desit earum rerum obscura quamvis menti0,
quae omni cum sint terrarum orbe diffusae, omnium
pariter commovere solent animos: profundi videlicet
vel aetheris vel Oceani, sonantium sylvarum, liquidi
aquarum lapsus· Exempli loco nobilissima sit apud
ipsum Virgilium pictura, harum omnium rerum Co-
ryphaeum b. ⁸

Est etiam ille malus Calabris in saltibus anguis,

Squamea convolvens sublato pectore terga

Atque notis longam maculosus grandibus alvum z

Qui, dum amnes ulli rumpuntur fontibus, et dum

Vere madent udo terrae ac pluvialibus AustriS,

Stagna colit, ripisque habitans, hic piscibus atram

Improbus ingluviem ranisque loquacibus explet.

Postquam exusta palus, terraeque ardore dehiscunt,

Exilit in siccum, et flammantia lumina torquens
Saevit agris, asperque siti atque exterritus aestu.

Oculis profecto videre videmur illabentem: ut verum
tamen fatear, desidero adhuc aliquid, quod Poetae

b Geory. 3. 425.

