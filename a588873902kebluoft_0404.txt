782 Cur Epicureum sonet interdum Viryilius. PRAEL. xxx1x.

carmen celeberrimum, J'am ante a nobis non semel

’ laudatum ³.

Felix qui potuit rerum cognoscere causas : . . .
Sin, has ne possim naturae accedere partes,
Frigidus obstiterit circa praecordia sanguis,
Rura mihi et rigui placeant in vallibus amnes.

Equidem videre mihi videor tangi hic a Scriptore
acutissimo diversas non solum Poeseos verum etiam
Philosophiae partes, quas tribui velit tum sibi tum
Lucretio ε non sine festiva quadam, atque, ut ita
dicam, Socratica, verecundi animi significatione.
Nam> solet apud Platonem Socrates, uti nostis, im-
parem adversariorum ingenio tum maxime se fateri,
cum penitus jam ab imo eversurus est universas
eorum rationes,

Itidem “fortunatum” appellat illum, “Deos qui no-
vit agrestes :” qui mente scilicet animoque auguratur
prope ac paene coram adesse in omni loco nescio quid
plusquam humanum: quique ob eam ipsam causam
‘⁶ flumina amat sylvasque inglorius‚” quod inter ejus-
modi solitudines “ praesentiorem conspicimus Deum.”

Praeterea, quod Virgilius aliquando locutus est
Epicureo ritu de morientibus z--quale‚ verbi causa,
est illud b,

Olli dura quies oculos et ferreus urget
ι Somnus : in aeternam clauduntur lumina noctem:
qui versus solent imprimis proferri ab iis, qui in hac
causa Poetae parum favent t-—Homericum plane estc:

κοιμήσατο χάλκεον ὕπνον.

Homero autem nemo unquam, opinor, frigidam illam
tribuit sententiam, morientium animas statim in
> auras atque adeo in nihilum abire. Immo vero quis
nescit, ejusmodi dictis minime plerumque subesse

ἃ Geory. 2. 490. ἱ) AEn. 10. 745. c Iliad. 11. 241.

