PRAEL. xxx1v. Lucretius mente fortasse captus. 685

niani libri significationes, non bene ferri a piis
bonisque viris vel ipsam Epicuri mentionem, ejus-
que de Diis immortalibus sententiae. Lenius mul-
to plerumque nostri: quippe qui e longinquo rem
spectent3 Epicureos, Stoicos, unamquamque vete-
rum familiam, pari ferme affectu contemplari sole-
ant; misereantur potius omnium, quam ullis irascan-
tur.

Quod si qui ferendos judicant illos etiam, qui fri-
gide disputant, more scholarum, ex Epicuri edicto
et formula3 multo magiS, opinor, tolerabilis erit in
eodem argumento Poeta: qui primo tot habet di-
verticula et discursus, quorum opera quasi in umbra
collocari possint odiosiora quaeque: deinde ex lege
et praescripto operis sui, licentiam habet aliud agendi,
atque illud, quod prae se fert et ostentat. Ex quo
efficitur, fieri posse, ut summa poematis palam et
aperte neget esse vel Manes vel Deos, cum tamen
omnis ejus tenor atque indoles faciat cum iis qui pie-
tatem amant.

Habetis, Academici, cur crediderim, Lucretium,
cum et Poeta extiterit, et eo viguerit tempore, quo
nondum eluxerat ratio vere divina, judicibus usurum
paullo benignioribus. Praeterea, vetus est opini0,
fuisse illum virum ita captum mente et animo, ut
saepius tamen frueretur sanitate et requie, morbum-
que gravissimum, per ista intervalla, cantando et
philosophando quasi falleret. Eusebii, diligentis sane
auctoris, disertum de ea re testimonium extat. Is,
eo‘anno quo Triumviris, Caesari, PompeiO, Crass0‚
prorogabatur imperium, mortuum esse dicit T. Lu-
cretium, Poetam, qui “poculo amatorio in furorem
versus, cum aliquot libros per intervalla insaniae con-

