PRAEL. xxxn. ab κι’]οεο Viryilio siynffioari. 649

currere solent in oculos; his me consolabor, ad haec
refugiam, misso genere illo profundo, gravi, sever0.’'
Quo in loco animadvertatis velim significationem
minime dubiam εἰρωνείας, quam vocant, Virgilianae.
Nimirum ea gravitate ac sonitu verborum negat
Poeta se isti argumento sufficere, ut palam fiat,
eum, modo velit, in illo quoque plurimum posse.

Me vero primum dulces ante omnia Musae,
Quarum sacra fero ingenti perculsus amore,
Accipiam, caelique vias ac sidera monstrent,
Unde tremor terris, qua vi maria alta tumescant
Objicibus ruptis, rursusque in se ipsa residant, ’
Quid tantum Oceano properent se tingere soles
Hyberni‚ vel quae tardis mora noctibus obstet.

Eas videtur sibi partes eligere disputationis uni-
versae de rerum natura, quas vel omiserit Lucretius,
vel minus accurate tractaverit. Sed tentatis modo
paulisper viribus, se in sua laetus lubensque recipit.

Sin, has ne possim Naturae accedere partes,
Frigidus obstiterit circum praecordia sanguis,

Rura mihi et rigui placeant in vallibus amnes,
Flumina amem sylvasque inglorius.

Haec trita et pervulgata omnibus idcirco memo-
ravi hoc loce, quod scilicet e re nostra fore putabam,
si Virgilium ipsum excitare possem, idoneum sane
de se et Lucretio testem. Jam, quod ad summam
Lucretiani poematis attinet, intelligo duplicem ferme
causam hodie a nobis suscipi. Primo docemus, ha-
beri debere illum in numero eorum, quibus fuerit
praecipuus Naturae ac ruris amor: deinde ex ea po-
tissimum parte Naturam ipsam ab eo spectari, quae
prae se fert arcanum ac dubium aliquid, incerta lege,
limite infinite, obscuris ut plurimum partitionibus,
Nam utrique parti hujus sententiae non deest quod
opponi et objici possit.

