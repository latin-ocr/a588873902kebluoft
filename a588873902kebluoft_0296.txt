674 Lucretiwm nubium aspectu delectari, PRAEL. xxxm.

videamus3 qui campus propior quodammodo videtur
esse indolis Lucretianae. Nam et omnium aeque
locorum, et in omnium oculis est situs. Habet porro
ea, quae diligit LucretiUS, elementa3 caelum profun-
dum, aera seu tenebrosum sive lucidum, commistas
aquas, celerrimum motum. Denique ita comparata ⁷
sunt omnia, ut speciem ea regio nemini oculato ne-
get, intimam veramque sui rationem universos pari-
ter celet. Inest etiam alterum illud, peculiare ac
praecipuum, nubibus, quod nescio an nulla verba pla-
nius et melius ipso carmine possint declarare. Ne
forte, ait Lucretius 8, ’

Putes ea demum sola vagare,
Quaecunque ab rebus rerum simulacra recedunt,
Sunt etiam, quae sponte sua gignuntur, et ipsa
Constituuntur in hoc caelo, qui dicitur aer,
Quae multis formata modis sublime feruntur,
Nec speciem mutare suam liquentia cessant,
Et quojusque modi formarum vertere in ora.
Ut nubes facile interdum concrescere in alto
Cernimus, et mundi speciem violare serenam,
Aera mulcentes motu.

Nequeo hic mihi temperare, Academici, quin illud,
Aera mulcentes motu, prae caeteris vobis commendem,
*quippe quo nihil unquam dulcius expresserit imaginem
indolis vehementer huic rei studentis. Facile intel-
ligas, talem fuisse, qui se detineri atque abripi sinat
ipso qualicunque terrarum caelique aspectu, velut qui
secundo flumine non invitus labatur. Sed cum ipso
carmine pergamus

Nam saepe Gigantum
Ora volare videntur, et umbram ducere late:

Interdum magni montes, avolsaque saxa,
Montibus anteire, et solem succedere praeter3

Inde alios trahere atque inducere bellua nimbos.

g Lucr. 4. 130.

