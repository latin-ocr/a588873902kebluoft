650 De summa carminis Lucretiam .· PRAEL. xxxn.

PrincipiO, cui non statim occurrat, obscuriorem
esse universam hanc de rerum natura θεωρίαν, et
alieniorem ab omni poetico sensn, cum nihil in se
habere videatur eorum quae agunt homines, magnam
vero partem in eo versetur, ut mentes nostras ab
aurium oculorumque judicio, atque ab omni hac
rerum externa specie revocet, et in exilia quaedam
philosophiae spatia convertat? Verbo dicam: omnia
profecto ponas licet in hoc argumentO, quae dici so-
lent, quoties disputatur de mathematicis physicisque
rebUS, deque implacabili (sic enim loquuntur) disci-
dio, quo genus illud omne a Poetarum studiis et
rationibus separatur.

Neque vero in illud effugere licebit, ut dicamus
indolem propriam Poetae non bene cum materie car-
minis convenire3 itaque diverticula omnia et exitus
ab eo cupide arripi, si qua possit identidem elabi,
seque in loca desiderata conferre: sicut in AEneide
sua fecit Virgilius ut inter bella et heroicos tu-
multus tacita quadam ruris memoria se delecta-
ret. Hujusmodi, inquit, effugium parare non sinit
nos Lucretii causa :v quippe qui formulam semel
conceptam, siquis alius, ex animi sententia tenere,
inculcare, augere soleat3 neque unquam ulla re fa-
cile patiatur a sua philosophia diutius se distineri.
‘Immo etiam (qua re mirifice eum a Virgilio differre
dixerim) nullo quod sciam tempore, ne animi quidem
causa, praebere videtur significationem ullam ludentis,
Velis equisque, ut aiunt, renuit refugitque omnem
omnino εἰρωνείαν. Nunquam videas ludere eum cum
simulacris et corpusculis suis, velut cum apibus cum-
que armentis Virgilium. Immo in his rebus severis-
simum ubique agit magistrum; quasi qui plane sig-
nificet, non facile se laturum, si quis ludibundus ad

