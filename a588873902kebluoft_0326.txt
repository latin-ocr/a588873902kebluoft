704 De Lucretiam operis clausula. PRAEL. XXXV.

Insuper instructa ingenti clamore locabant,
Subdebantque faces, multo cum sanguine, saepe
Rixantes potius quam corpora desererentur.

Mirum vero finem operis omnium amplissimi, maxi-
meque pertinentis ad summam philosophiae, vitaeque!
nisi quia credibile est, defessum plane materie sua
Scriptorem non adeo vehementer laborasse, quam po-

, tissimum clausulam imponeret imperfecto et ingrato

operi. Nam illud quidem nulla satis ‘certa ratione
colligere possumuS, scripsisse eum plura, quam quae
supersunt hodie: praesertim cum ipse, initio sexti
libri, se jam currere demonstretP supremae prae-
scripta ad candida calcis.

Quare id in concesso habeatur, religioni quodam-
modo viam praestruere Lucretium, cum flebiles adeo
cantilenas canat de universa spe hominum, non so-
lum vulgi sed et familiae suae.' Liceat jam majus
addere aliquid3 prae se ferre eum videlicet obscura
quaedam signa in altiora assurgentis: ita tamen, ut in
somno magis viam quasi ultro palpare videatur, quam
ulla certa spe duci, qualem vigilantes habent ho-
mines.

PrimO, quod Infinita illa, toties jam a nobis me-
morata, (quo uno genere maxime continetur summa
Lucretianae Poeseos,) sunt ipsa (sit venia loquenti)
velut Dei vestigia, naturae hominum impressa. Num
cui credibile est, somniaturum se ullo tempore sive
de immenso et vago caelorum spatiO, sive de puris-
sima luce, seu denique de motu illo, prae omnibus
ferme numeris celerrimo, ni foret per obscuram quan-
dam divinae magnitudinis notionem, informatam om-
nium animis? Quapropter, qui his cogitationibus
occupatur, illum dixerim vel imprudentem sancta et

vera sibi quaerere.
Ρ Lucr. 6. 91.

 

