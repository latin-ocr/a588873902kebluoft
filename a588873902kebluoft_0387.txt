PRAEL. xxxvm. libentem illum pueritiae recordari. 765

Et tamen interdum magno quaesita labore

Cum jam per terras frondent, atque omnia florent,
Aut nimiis torret fervoribus aetherius Sol,

Aut subiti perimunt imbres, gelidaeque pruinae,
Flabraque ventorum violento turbine versant.

Habetis querelam satis argutam: cui tamen uno

verbo medetur Virgilius ¹¹ :

Pater ipse colendi
Haud facilem esse viam voluit, primusque per artem
Movit agros, curis acuens mortalia corda,
Nec torpere gravi passus sua regna veterno.

Ejusmodi exemplorum infinita prope est seges: quo-
rum omnium ea vis est, ut in mitiorem partem
pleraque interpretetur Virgilius, quae Lucretio nullo
modo toleranda videbantur. Atque in ea re nou
parum, ut opinor, adjuvit eum tenerrima, quam
semper fovebat, juvenilium annorum memoria. Quod
contra apud Lucretium nihil tale subesse intelligo:
qui nullo unquam tempore, quod sciam, cum amore
et dulcedine repetit pueritiae suae lusus et gaudia.

Id quod, ut mihi quidem videtur, significationem
habet non dubiam futurae aliquando insaniae.

Jam videndum, an illa quoque dissimilitudine
notari debeat par nobile Romanorum vatum, quod
locorum familiarium mentione supersedeat plerum-
que LucretiUS‚ Virgilius non alia re magis se so-
leat delectare. Evolvas licet a principio ad finem
omnes quotquot sunt libros Lucretii, ne semel qui-
dem (audeam dicere) invenies sive montis seu fluvii
nomen, animi causa, ut fit, adduci: quin semper ea
modo loca vocabulis suis nuncupat Poeta, quae nun-
cupentur necesse est, ne forte aliqua sui parte
vacillet ac titubet philosophiae ejus ratio: Ammonis
videlicet fontem, vel Heliconem, propter arborem
quandam, vel ⁰

Π Geor-y. 1. 121. 0 Lucr. 6. 767.

