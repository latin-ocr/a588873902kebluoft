PRAEL.xxx1. U t Philosophorum, ita Poetarum erant Sootoe. 631

dum satis experti essent homines, quam parum vale-
ret in corde hominum explendo vitae genus seu phi-
losophicum sive actuosum: tum demum in lucem
eas emersisse, (quae summi Dei est bonitaS,) cum
jam intelligere inciperet Natura, egere se tali quo-
dam solati0.

Unum illud hoc tempore addam, ne cui forte nos
in hac re videamur somniantium magis quam philo-
sophantium similes: pendere disputationem hanc
omnem ex eo potissimum discrimine, quod in natura
tum rerum tum hominum quoque radicibus infixum
penitus haereat. Nempe summa Illa ac perfecta
Bonitas duplici ferme modo derivari se voluit in
miseros atque aegros mortales: quae partim declare-
tur universa hac mundi compage, et constanti re-
rum omnium, quae oculis cernuntur, ordine, partim
flectendis rerum humanarum habenis. Atque ex eo
statim videtis enasci potuisse duplicem non modo
Poeseos verum etiam Philosophiae sectam, ejus vide-
licet, quae ad terrena pertineat: prout cuique feriant
animum vehementius seu res hominum sive caeli ac
terrarum deliciae. Itaque ut habuit Philosophia
veterum hinc Pythagoricos SUOS, illinc Ionicos, qua-
rum familiarum altera spectabat caeli meatUS‚ et
' arcana Naturae, altera ponebat omnem operam in
vario Fortunae lusu, atque in moribus et urbibus
hominum: sic Poetarum etiam arti non defuerunt
sua divortia, simili ferme lege facta.

Hoc unum maxime interfuisse video inter philoso-
phorum rationem et poetarum, quod in Poesi prius
viguit Homericum et actuosum genus; de rerum
natura, deque arvorum cultu, serior paullo aetas ceci-
nit. Quod contra penitus evenit in studiis Philoso-
phiae. Nisi forte cuidam inanior solet videri decan-

