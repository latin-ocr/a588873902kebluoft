794 Proesentium Nummum auyuria varia. PRAEL. xxxlx·

et composita, tenerrimo tum motu tum voce: sed
utrinque adesse significat vim plusquam mortalium.
Utrique, si animadvertitiS, erant gemini; qua una
maxime re converterentur mentes hominum, et ad
expectationem erigerentur, ne forte crederent, casu
rem tantam evenire. Sed de Laocoonte multa
multi, quibus repetendis hodie supersedeo. Unum
illud monere liceat: ut concedamus scripsisse Vir-
gilium ab egregia statua edoctum, multis tamen
punctis superari a Poeta sculptorem3 seu verius
fortasse dicam, ab arte artem: cum haec acerrimum
modo doloris sensum potuerit exprimere, illa universae
rei infuderit obscurum quendam horrorem, Deique
nescio cujus, irati certe et praesentiS, augurium.

Quoniam autem incidimus in draconum mentio-
nem, religio foret praetereunti alterum illum anguem,
innoxio placidoque lapSU, libantem dapes ad tumu-
lum Anchisae, deinde ipsi tumulo succedentem. Quo
conspectO, AEneasx

magis inceptos genitori instaurat honores,
Incertus, Geniumne loci, Famulumve parentis
Esse putet.

Ecquis non hic Platonem sentiat? cum non modo
loci sed hominis quoque nominet Poeta Genium seu tu-
torem, eundemque post mortem sanctis bonisque viris,
qualis erat AnchiseS‚ significat fore Famulum; seu
Daemonem potius cum Socrate appellare velis.

Quid, quod Naturam ipsam facit aliquando cum
hominibus sentire? quod apud eum externa haec
rerum facies mirifice solet respondere cogitationibus
intimis? Quid velim, doceant elegantissimi verSUS‚
quibus ad Italiam primo deducitur AEneas. Sit venia,

¹ AEn. 5. 94.

