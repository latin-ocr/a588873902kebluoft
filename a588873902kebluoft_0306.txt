684 Ciceronis de Lucretio judicium. PRAEL. xxxw.

et suorum commenta Latinis literis commendare vo-
luissent. Ait extitisse Cicero quendam Amafinium,
quo tempore primum Philosophiae dabant operam
Romani ¹³, “cujus libris editis commota multitudo
contulit se ad eandem potissimum disciplinam3 sive
quod erat cognitu perfaciliS, sive quod invitabatur
illecebris blandis voluptatis; sive etiam, quia nihil
prolatum erat melius, illud, quod erat, tenebant.’'
Videtisne quam nihili aestimet vulgi de ea re judi-
cium? Pergit deinde suam de doctoribus sententiam
explicare. “Post Amafinium multi ejusdem aemuli
rationis multa cum scripsissent, Italiam totam occu-
paverunt; quodque maximum argumentum est, non
dici illa subtiliter, quod et facile ediscantur, et ab
indoctis probentur, id illi firmamentum esse disci-
plinae putant.”

Haec cum scriberet CicerO, credibile est, Romae
jam in manibus fuisse Lucretii carmina, multiS, ut
opinor, lecta atque laudata; siquidem paucis post
annis imitatorem meruere Virgilium. Immo Cice-
roni ipsi venerant in manus3 quippe ab eo memo-
rata in epistola quadam sua ad Quintum Fratrem c:
“ Lucretii,” inquit, “ poemata, ut scribiS, ita sunt:
multis luminibus ingenii, multae tamen artis.'’ Quidni
judicemuS, de illis eum loqui voluisse ista sententiola,
quam nos modo jam a Tusculanis deprompsimus,
scriptoris solum nomine celato? Quod nisi ille
genus id omne, religionis causa, tanquam odiosum
et molestum, percurreret, vix equidem video qui
fieri potuerit, ut auctorem tam gravem, praesertim
qui pertineret omnino ad Latium et ad LatinOS‚ alto
silentio praeteriret.

Verum quid quaeritis? innumeras habent Cicero-

b Taso. Disp. 4. 3. χ ‘³ Ad Quint. Fratr. ii. 11.

