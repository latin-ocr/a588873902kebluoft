712 [Uiri-,flea qusedam Lucretiam styli laus. PRAEL. XXXV.

ciam qui ita colit, tanquam venerabile aliquod tractet
ac sacrum, tanquam mirando ferme majorem quam
inveniendo habeat voluptatem, illi profecto viro dix-
erim non male praeparat-a fore pectora, vel ad poeti-
cam vel ad ipsas religiones.

His tot tantis indiciis nescio an recte dicam acce-
dere exquisitum illum styli Lucretiani nitorem, quo
velut puro aere pellucet rationum junctura et series.
Difficile prorsus erit ejus rei ponere exempla, cum
in eo sita sit vis ejuS‚ ut non tam parte aliqua splen-
deat, quam omnem quasi regionem vestire videatur
purpureo quodam et aequabili lumine. Rem proxime
’ sane abesse dixeris ab ipsius Naturae artificiO, siquod
ea solito elegantius efformari voluerit: folium, verbi
gratia, delicatioris herbae, vel accuratam vocum har-
moniam: qualia qui diligentius consideret, illum uti-
que vel solus absolutae pulchritudinis sensus poterit
interdum extra se rapere. Quanto credibilius, Lucre-
tium ipsum, longo jam usu imbutum his coloribus,
intimo quodam frui altioris Naturae sensu, ¹quoties
aliquod solito felicius adumbret!

Atque eam fortasse vim habebat prooemium— il-
lud f ε

Primum quod magnis doceo de rebus, et arctis
Religionum animos nodis exsolvere pergo:
Deinde quod obscura de re tam lucida pango
Carmina, Musaeo contingens cuncta lepore.

His adjungi poterunt versus non semel allati g τ

Suavidicis potius quam multis versibus edam:
Parvus ut est Cycni melior canor, ine Gruum quam
Clamor, in aetheriis dispersus nubibus Austri.

Ecquis haec putet inaniter modo gloriari Lucretium,

q f Lucr. 1. 930. Β 4. 181. 907.

 

