4524 Apollo, (bivinae misericordiae specimen. PRAEL. xxn.

Habetis accurate expressam imaginem gravitatis il·-
lius plusquam censoriae, qua plerumque excipiunt se-
veriores homines veniae patronos et indulgentiae.

Ad summam, Furias hasce non male forsitan in·-
terpretemur ex ea parte adumbrare Deorum justi-
tiam, quatenus videlicet ea se probare soleat leviter
ac strictim intuentibus, vulgi more. Sentiunt quo-
dammodo mundum ea lege gubernari, ut bonis bene,
malis saepius sit male: itaque non facile ferunt, si-
cubi vel forte vel consilio res se aliter habere vide-
atur. Iis indignum est facinus, poenitentem innoxii
loco fore.

Diximus de iis quarum ex sententia provocatur:
nunc ad auctorem provocandi, Apollinem, veniamus,
Quis non videt, ejus personam documento esse non
levi divinae ἐπιεικείας et φιλανθρωπίας; Talia nempe
perhibebant de Apolline veteres3 per eum potissi-
mum habere mortales familiare aliquod commercium
cum Diis caelestibus, neque alium magis libere ac
libenter versari etiamnum in congressibus et circulis
hominum. Quippe nec deerant vetustiorum fabulae,
vel de Admeti gregibus per eum pastis, vel de dolo ⁴
malo, quo Parcis aliquando illuserat S:

σύ τοι παλαίας δαιμόνας καθιππάσας
οἴνῳ παρηπάτησας ἀρχαίας θεάς.

Constat igitur, Apollinem suo more agere, quoties
hac etiam in Tragoedia plus aequo faveat noxiis quo-
que hominibus.

Quod autem aiunt, apparere hic vestigia Theo-
logiae antiquioris, priscaeque Deorum familiae, quos
inter et Apollinem caeterosque intercesserat invidia
non mediocris: verissimum id quidem, vertiturque in
. eo vel praecipue tum harum fabularum tum Promethei

s Eum. 730.

