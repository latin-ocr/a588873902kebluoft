784 Vir-‘otiliam sacra non esse commentitia. PRAEL. xxx1X.

a posteris suis. Videtis in utroque carmine tangi a
Scriptore non levem aliquam rem, sed ipsum caput
ac summam suscepti operis. Nimirum, ad Georgica
quod attinet, qui Spiritus apes regebat, idem sancta
sua et arcana vi informaturus erat caetera quoque
omnia, quibuscum inter rura ac sylvas familiariter
vivunt agricolae: ex quo id statim effici, quod in
Elysio suo tantopere laudat Poetae:

Largior hic campos aether et lumine vestit
Purpureo, solemque suum, sua sidera norunt.

Nihil profecto non et pulchrius lucet, et potentius
commovet animos, addito semel augurio quodam di-
vinitatis omni parte diffusae.

Jam autem solius AEneae fortunas alia prorsus
mente contemplamur, alia ejus viri, quo uno contineri
intelligimus universam illam heroum patrumque se-
riem: quem porro graviore aliquo affectu prosequun-
tur non mortales modo, verum etiam Dii tam Superi
quam Inferni. Quare, qui in hoc negotio existi-
mant Poetam verba dare lectoribus, intelligant sal-
tem velim, quid eum accusent: non leviculam rem
esse, sed ejusmodi potiUS‚ in qua vertatur universa
ἒ non modo Virgilii fama, verum etiam rei poeticae
dignitas. Quemquamne videlicet, ingenua mente prae-
ditum, magni aestimare illam artem, cujus in summa
laude et excellentia tantus pateat importunissimae
fraudi locus? Equidem, qui in istam pedibus ierit
sententiam, vereor ne brevi μισόλογος quidam (quem
vocat Plato) evadat; ne nihil omnino serio agi putet,
ne in philosophorum quidem libris, nedum Poeta-
rum.

“At enim porta eburna, falsorum insomniorum

‘² AEn. 6. 640.

