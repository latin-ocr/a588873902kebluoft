812 Carminibus emendatis, emendari reliyiones. PRAEL. xL.

fuisse adhibitam, quae ipsi Veritati praeiret viam,
formaretque et fingeret animos ad meliora ediscenda3
consentaneum erit, eadem lege gubernari minores
etiam, ut ita dicam, provincias. Crediderim fore ut
in singulis tum saeculis tum regionibus germana
poesis, tacito quodam testimonio, veram ac solidam
Pietatem foveat. Nec facile invenias in ulla civitate,
quae quidem leges moresque habeat stabileS‚ mutari
in gravius et sanctius rein sacram et religiosam, non
ante mutato laudatorum carminum tenore. Nimirum,
si ulla unquam ex parte fuerit labefactata religio, ea
certe tenus erunthomines eadem conditione qua patres
nostri, nondum ad DEUM conversi. Nihil ergo vetat
eos eadem ratione ac via, novo videlicet Poetarum
ordine, sensim ad meliora erigi.

Exempli gratia,(ut in domesticis maneam,)recorda-
mini paulisper celeberrimam scriptorum familiam, qui
apud nos viguerunt, Elisabethae tempore. Nonne ea
fuit vatum et carminum indoles, quae ipsiS, qui scribe-
bant, ignariS, optime conveniret cum saniore de rebus
divinis sententia,qualis erat in honore futura, regnante
Carolo? Quid? Shaksperus ille noster, deliciae om-
nium, maxime Anglorum adolescentium, nihilne
putandus est egisse, qui toties ridicule, toties acriter
invectus est in illa praesertim vitia, quae proxima
aetate illatura erant reipublicae nostrae tam grave de-
trimentum? qui semper frui videtur aura quadam
propria, et sibi quidem gratissima, quoties vapulant
sive pietatem simulantes, sive regiam minuentes
majestatem? Quid? Spenserum qui juvenes assidue
in manibus cum amore et studio habuerant, quo
tandem animo praelium erant inituri cum illo hoste,
cui solenne fuerit omni convicio lacessere nunc regias
foeminas, nunc sacrorum antistites ἲ

