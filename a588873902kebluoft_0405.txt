PRAEL. xxxix. Eum Platonicum se profiteri. 783

ipsorum, qui loquuntur, certam aliquam opinionem:
quin id potius agi, ut suam imbecillitatem fateatur
ultro Natura, seque significet, moerore abreptam,
oculorum magis quam animi judicio uti? Qualia
multa habent Sacrosancti etiam Libri; praesertim
ubi se dedita opera demittit, ut ita dicam, divina
Bonitas, neque ad has quotidianas mortalium curas
et affectus descendere dubitat.

Exemptis itaque id genus scrupulis, veniamus ad
illa, quibus se palam profitetur Virgilius non Epicuri
sed Platonis, seu mavis Pythagorae, auditorem. Quo
in genere primas tenent (quod norunt omnes) duo
praesertim loca. Nam et in Elysio Anchises filium
docet, Academi paene ritu, egregiam illam de Anima
Mundi, Spirituque per omnia diffuso, sententiam ; et
in ultimo Georgicorum libro eandem non obscure
tradit Poetad.

His quidam signis, atque haec exempla secuti,

Esse apibus partem divinae mentis, et haustus
AEtherios dixere: Deum namque ire per omnes
Terrasque tractusque maris caelumque profundum ε
Hinc pecudes, armenta, viros, genus omne ferarum,
Quemque sibi tenues nascentem arcessere vitas ε
Scilicet huc reddi deinde ac resoluta referri

Omnia3 nec morti esse locum 3 sed viva volare
Sideris in numerum, atque alto succedere caelo.

Fecit videlicet, ut utrique operi infunderet eximium
quoddam lumen pietatis: cum et apibus suis, quarum
amore praecipue se capi significaverit, illum et ortum
et finem tribueret, qui caelum cum terra arctissimis
connecteret vinculis ; et per omnem heroum seriem
id unice cautum vellet, nequis mort-alium se suum-
ve saeculum auderet sibi soli vindicare, neve se dis-

jungerent homines ullo tempore sive a majoribus sive

d Geory. 4. 219.

