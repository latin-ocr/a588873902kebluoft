PRAELECTIO VIGESIMA SEPTIMA.

Pindarum, idoneis de causis, optimatibus se addixisse .· ita tamen ut
omni uteretur παρρησίᾳ, primo ob sortem hilaremque ipsius indolem ,-
deinde quod ita tulit (ᾔεις temporis ratio ,· macc-ime vere ob reliyiones,
cum et Manes esse crederet, et hic quoque aqi coram animis Beatorum.

*ENIO nunc ad extremam partem, eamque gra-
vissimam, eorum quae ad Pindarum pertinent.
Nam ex lege suscepti operis video mihi disputan-
dum esse hodie de Lyrica illa libertate ac παρρησίᾳ,
quam ille quasi quodam more majorum plerisque
carminibus tuetur. De qua re altius cogitanti id
primum occurrere solet, satisne cuiquam credibile
esse videatur, qui jam senex animo fuerit tam erecto
et intento in memoriam earum rerum quas puer
adamavisset, ejusdem fore severissima consilia, dubiis
magnisque negotiis, nullo regum metu, nedum ami-
corum suorum: quibus etiam non raro quasi cumu-
lum imponit sanctissimas Deorum religiones, seu
Manium sive Superorum. Poterit aliquis admirari,
ecqua tandem arte cohaereant atque inter se mutuo
conspirent hinc gravitas illa plusquam censoria, illinc
hilaris indoles et paullo securior.

