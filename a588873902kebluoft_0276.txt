654 AEtheris apud Lucretium laudes .- PRAEL.XXX11.

tribuerit sensibUS, accessisse tamen propius putanda
est ad studia et indolem Poetarum, quam ea, quae
totam ferme se jejuna quadam subtilitate verborum
implicuit. Physicorum, ut uno verbo dicam, arctior
multo erat necessitudo cum Musis, quam Dialecti-
corum.

Sed revertamur ad Lucretium, atque in ejus indo-
lis specimen pauca jam adducamus alia, quibus ille
laudes canebat infiniti atque lucidi AEtheris3 ut qui
mirifice delectaretur partim puro ejus candore, par-
tim immenso sine mora et limite spatio, Itaque
audite in quinto libro origines ejuS, quasi carmine

matutin0‚ narrantem d.

Per rara foramina terrae
Partibus erumpens primus se sustulit AEther

Signifer, et multos secum levis abstulit ignes:
Non alia longe ratione, ac saepe videmus,
Aurea cum primum gemmantes rore per herbas
Matutina rubent radiati lumina Solis,
Exhalantque lacus nebulam, fluviique perennes;
Ipsa quoque interdum Tellus fumare videtur:
Omnia quae sursum cum conciliantur in alto,
Corpore concreto subtexunt nubila caelum.

Sic igitur tum se levis ac diffusilis AEther
Corpore concreto circumdatus undique sepsit,
Et late diffusus in omnes undique partes,
Omnia sic avido complexu caetera sepsit.

Haec ipsam quodammodo redolere dixeris Auroram:
deinde post paullo summi ejus Orbis tranquillitatem
mollissimo illo carmine praedicat.

Inde mare, inde aer, inde AEther ignifer ipse,
Corporibus liquidis sunt omnia pura relicta ;
Et leviora aliis alia, et liquidissimus AEther,
Atque levissimus a‘erias super influit auras3
Nec liquidum corpus turbantibus acris auris
Commiscet3 sinit haec violentis omnia verti
Turbinibus3 sinit incertis turbare procellis :
Ipse suos ignes certo fert impete labens.

d Lucr. 5. 458.

