822 MONITUM DE PERSIS AESCHYLI.

rere. Contra, quum Atossae, Dariique, et Xerxis personae inducuntur,
trochaicis versibus magna ex parte fit sermo. In facetiis autem et
jocis, curtoque et incitato de levioribus rebus colloquio, vis est trochae-
orum praecipua et paene propria. Propterea admirari aliquis jure pos-
sit, quod in Persis ii qui primarias partes agunt, et de maximis et
miserrimis rebus verba faciunt, trochaicis numeris utantur 3-â€”nisi
forte mecum sentiat, id summo Poetae artificio et consilio stetisse, ut
per numeros luctu non congruentes mitigarentur auditoribus omnes
tragici et luctuosi affectus, atque unum idemque propositum carminis,
ab initio usque ad finem, sine turbis aut conversionibus aut nimia
misericordia, constanter servaretur.''

