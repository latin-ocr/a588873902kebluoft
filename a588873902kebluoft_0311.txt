prem„ xxxw. Insaniam Poetioam sud qratia non carere. 689

jejunae philosophiae documenta—AtomOS, Inane, Si-
mulacra, Indolentiam—-aperturbatae mentis remedium
quaerenti satisfacere? Nonne frigidus ipse evaserit
et jejunus necesse est, cui vel somnianti placuerint
istiusmodi nugae? nedum ut solatio sint, gravissima
cura et dolore confectis?

Fateor profecto: at videte, obsecrO, an alia prorsus
Lucretii nostri sit causa. Si vera de eo narrantur,
crediderim ei non invito in mentem venisse mun-
dos illos infinitos et cursus atomorum, quaerenti
videlicet non stabilem veramque tranquillitatem, sed
ea potius, quae per intervalla morbi possent levamen
pro tempore afferre, mulcere curas, spe quamvis
tenui fovere.- Verbo dicam: aliam prorsus intelli-
gimus Democriti et Epicuri culpam, siccis, ut aiunt,-
oculis contemplantium sterilem illam et informem
mundi, negata προνοίᾳ, scenam ; aliam turbatae et aegrae
mentis, cessante ad tempus malo, tranquilla modo
spatia sibi indagantis, ne forte solito citius iterum
de statu suo dejiciatur.

Jam autem vel hisce vel aliis de causis mitigato
semel judicio de Lucretiana erga Deos insolentia,
videndum an forte habeat aliquid ipsum illud, Insa-
nire, quod arripiat mentes hominum, et in tempus ’
detineat, tanquam Tragoedias, grato quodam terrore,
intentos. Pendemus videlicet ab insanientium ore,
incerti quid singula proferant momenta. Quamvis
autem in re ac veritate periculosa sit ea dubitatio ac
molesta, in scena tamen atque in literis delectatione
sua non caret: plane sicut apud histriones toleramus
facinora, flagitia, caedeS, pestes, immania omnia, quae
nihil unquam in vita promereri sibi possint, praeter
atrox et capitale odium. Hinc illa apud Shakspe-
rum nunc patris indigne mulcati, nunc virginis amore

Yy

