’792 Manes apud Viryilium viventium comites. PRAEL. xxmx.

Quae prius etiam se, flagrante jam Troja,

Non ante oculis tam clara, videndam

Obtulit, et pura per noctem luce refulsit,
Alma parens, confessa Deam, qualisque videri
Caelicolis, et quanta solet.

Verum quid moror in re manifesta? plena est AEneis
ejusmodi significationibus. Non dico, sylvas apud
eum et litora frequentari Nymphis ludentibuS, aliis-
que id genus Divis, quos minorum vocabant gentium.
Nam illud quidem Epicuri commentis non adeo for-
tasse repugnabat: qui ex sanctis Deorum suorum
corporibus minime negabat manare simulacra quae-
dam, quae hominum sensus interdum ferirent. Sed
Numina haec Virgiliana mortalibus se ultro addunt,
non comites mod0, verum etiam curarum et operis
cujusque participes, In eo versantur, ut absque se nihil
sinant sive atrox seu praeclarum vel agere vel pati
homines. Immo quod ad Manes praesertim attinet,
circumdedit eos Virgilius humanae vitae, velut prox—
imos quosdam custodes: cum non obscure doceat,
repraesentari eos, et adesse quodammodO, proficiscenti
cuique per densa et profunda loeas:

Ibant obscuri sola sub nocte per umbram,
Perque domos Ditis vacuas, et inania regna;
Quale per incertam Lunam sub luce maligna
Est iter in sylvis, ubi caelum condidit umbra
Jupiter, et rebus nox abstulit atra colorem.

Habet etiam illud Poeta Pythagoricae religionis
proprium, quod animalibus etiam ratione carentibus
tribuit interdum <ut ipsius utar· verbis)

partem divinae mentis, et haustus
AEtherios.

Taceo hic de apibus; sed velim consideretiS, an tale
aliquid lateat, ubi avium catervas profert Poeta,
velut ad umbrarum similitudinemt.

Umbrae ibant tenues simulacraque luce carentum,

⁵ AEn. 6. 268. ² Georq. 4. 472.

