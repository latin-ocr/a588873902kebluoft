'768 Propriorusm vis in Pictura Viryiliana. pazenxxxvm.

Qua niger humectat ‘flaventia culta Galesus,
Corycium vidisse senem :

et quae sequuntur, notissima omnibus. Id autem
animadvertatis velim in mollissimo illo carmine, quam
vim habeant loca suis vocabulis signata. Praestant
nimirum historiam minime commentitiam: plane
sicut in hoc quotidiano sermone tum demum nar-
ranti creditur, cum res quaeque circumscribitur suis
et horis et regionibus. Atque ea res pendet ex sola
mentione nominum: accedente scilicet, cumuli loc0‚
siquod habent singula quod eximie placeat3 sive
amoenitate, seu rerum gestarum memoria, sive (quod
erit instar omnium) sacrosancta religione.

Pergamus ad aliam picturam, cujus pulchritudiniS,
me quidem judice, pars non minima debetur no-
minibus locorum rite ac gnaviter injectis Nempe
ubiX “pastorale signum cani'’ narrat ab una aliqua
Furiarum, “Tartarea voce, qua protinus omne Con-
tremuit nemus et sylvae intonuere profundae :” quid-
nam fuisse in causa existimatis, cur hujus et alterius
anguli nomen addiderit?

Audiit et Trivioe longe lacus, audiit amnis
Sulfurea Nar albus aqua, fontesque Velini.

Atque auguror equidem certissima conjectura, fore
ut in hac re mirifice se nobis commendet ingenio-
sissimi Poetae consilium, modo oculis cernere liceat
ipsa loca, intervalla metiri, sonorum quasi vestigia
venari per rupium, nemorum, torrentium anfractus.
Ac mihi quidem aliquando venit in mentem, an
his versibus significare voluerit Poeta, id quod usu
venire aiunt iis qui latioribus spatiis assueverunt, vel
maritimis vel fluvialibus; mirandum in modum

¹ AEn. 7. 513.

