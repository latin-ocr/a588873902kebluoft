564 Neyliyi a Sophocle minores fabuloe partes, PRAEL.XXV111‚

hominum, partim in omni hac caeli, terrae, tempesta-
tum facie.

Quid ergo? dicat aliquis: num in affectibus homi-
num parum potuisse Sophoclem judicamus? Nihilne
tibi videtur in ea provincia egisse, qui Electram,
Antigonem, Philoctetem, Herculem, qui praeter cae-
teros OEdipoda miserit in scenam? qui in Ajace
bellicosam illam et indomitam arrogantiam feliciter
adeo temperaverit, insaniae conscientia nondum satis

excussae ὃ.
ὁρᾷς τὸν θράσυν, τὸν εὖκαρδίον,
τὸν ἐν δαΐοις ἄτρεστον μάχαις,
ἐν ἀφόβοις με θηρσὶ δεινὸν χέρας;
ὤ μοι γελῶτος· οἷον ὑβρίσθην ἄρα.

Ego 'vero lubentissime crediderim, usu plerisque
saepius venisse, ut istis non mediocrem in modum
commoverentur: quid enim altius penetrare so-
let animOS, quam invita fortis et magnanimi viri
comploratio, vix tandem succumbentis hujus vitae
conditioni? Haec tamen habe0, cur dubitem, an
totus fuerit Sophocles in ea quasi pictura, quo more
solent ii, qui Poetae non esse nequeunt. Primo,
quod omnis ejus opera ponitur in unius Ajacis per-
sona, neglectis ferme iis, quae minorum vocantur par-
tium. Neque enim in Tecmessa‚ quod sciam, neque
in Atridis, neque in ipso Ulysse Sophocleo quid-
quam extare atque eminere dixerim, quo quasi signo
'separetur unusquisque a communi grege hominum.
Id modo loquuntur, id agunt singuli, quod aut in-
serviat fabulae, aut ad argumentum aliquod de sub-
tilioribus pertinere videatur, qualia multa habet re-
centior Atticorum Scena: de se suisque, altum silen-
tium. Quod contra, apud Shaksperum nostrum, uti

a Soph. Aj. 363. Ed. Musgr.

