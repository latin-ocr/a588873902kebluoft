PRAEL.xxv1u. Sophoclem multa, ut Imitatorem, efferre. 58]

et immania, Philoctetae vulnus, Herculis tunicam,
laceratos OEdipodis oculos? Quid, quod curiosius ex—
plicantur omnia, si forte subeat aliqua vel narratio
prolixior vel disputatio? quod ade0, (qua re nihil
molestius,) Poeta saepissime fungitur officio vel Rhe-
toris vel Sophistae, vel etiam ejus hominiS, qui se ali-
quid esse in republica velit? Nimirum, siquid in his
generibus recte vitio vertitur Sophocli, quis non in-
telligit unam esse omnium rationem? Omnia scrip-
torem eum sapiunt, cujus non sponte profluat PoesiS,
quo ferat res et animus, sed cum labore et molestia
deducatur in eam partem, quae et scenicis sit com-
modior et populo Atheniensium gratior.

Denique fuisse Imitatorem et veteres testantur3
(ἀφ’ ἑκάστου γὰρ, inquit Grammaticus, τὸ λαμπρὸν
ἀπανθίζει·) et nemini erit ignotum, qui ante eum vel
primis labris sive Homerum sive AEschylum attigerit.
Quae quidem res ita fit indicio, carere aliquem pro-
prio fonte Poeseos, si non fieri videatur incuria qua·-
dam et calamo properante, sed consilio et arte3
maximeque in iis locis, qui commovendorum ani-
morum causa usurpantur. Viderint autem qui So-
phocli velint primas vindicare, an in hunc censum
recte referatur vel Ajacis cum Tecmessa colloquium,
proxime attingens Hectoreum illud Vale; vel uni-
versa Electrae ratio, eodem fere filo deductae, quo
AEschyli Choephorae3 nisi quia perpetua illa religio-
num mentione supersedendum duxit Sophocles, qua
una vindicaverat AEschylus ab impietate argumen-
tum suum.

Quod si (nam ita traditur) credimus εὐκολίαν illam
Sophoclis propius abfuisse a saeculi sui licentia, non
erit cur admiremur, ingenio tam praeclaro tam ele-
ganti non praesto fuisse nativam aliquam Poesin.

