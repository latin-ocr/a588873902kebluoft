7792 Wryiliana Moentuae et Mincii laus. PRAEL. xxxvm.

et grandia illa, quibus se fingit paullo jactantiorem‚
Augusti videlicet causa, cohortisque ejus, nonne
temperavit praecipua quadam suavitate, quod in
Mantuam Minciique ripas rem omnem revocari
curavit b?

Primus ego in patriam mecum, modo vita supersit,
Aonio rediens deducam vertice Musas :

Primus Idumaeas referam tibi, Mantua, palmas ;
Et viridi in campo templum de marmore ponam
Propter aquam, tardis ingens ubi flexibus errat
Mincius, et tenera praetexit arundine ripas.

Locis appellandis dulce reddidit carmen, alioqui pul-
crum modo atque splendidum.

Quid, quod ipsas Elysii ac Fortunatorum nemo-
rum laudes jejunas fore putavit et imperfectas, ni
choro beatorum istic degentium tribueret non dicam
ruris sed et Cisalpini ruris delicias? Neque enim id
tantum docuit, constare eorum felicitatem, magnam
partem, ex illa libertate rusticantium, qua soleant
errare quo velint per amoena ac viridia loca t—nam‚
⁴ ut ait ille, de Anchisa interrogatus ⁰,

N ussi certa domus 3 lucis habitamus opacis,
Riparumque toros et prata recentia rivis
Incolimus ε

 

verum etiam in intimos sacrosancti Elysii recessus
patrium ac familiarem fluvium minime veritus est
deducere. Conspicitur nempe veneranda heroum
manus d,

dextra laevaque per herbam
Vescentes, laetumque choro paeana canentes,
Inter odoratum lauri nemus, unde superne
Plurimus Eridani per ‘silvam volvitur amnis.

Fabulosum modo quaerenti fiumen, praesto erant
Rhodanus, Tagus Arethusa, et si quos alios amnes

¹² Geor-y. 3. 10. ⁰ AEn. 6. 73. ‘¹ Ibid. 656.

