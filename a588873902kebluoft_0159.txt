PRAEL. xxv1. Quonam is animo rempublicam attiyerit. 537

ἀμπνοὰν δ’ ἥρωες ἕστασαν θεοῦ σάμασιν

πιθόμενοι· κάρυξε δ’ αὐτοῖς

ἐμβαλεῖν κώπαισι τερασκόπος, ἁδεῖας ἐνίπτων ἐλπίδας·

εἰρεσία δ’ ὑπεχώρησεν ταχειᾶν ἐκ παλαμᾶν ἄκορος.
Illud, ὑπεχώρησεν, advertatis velim ; quippe quod eum
declaret scriptorem, qui oculis potius quam manibus
remigium noverit3 quod contra vidimus plerumque
apud AEschylum res maritimas ita narrari, ut scias
virum non modo navigasse, sed etiam brachiis suis,
ut ita dicam, pepulisse remum.

Diximus de favore, quo prosequitur Pindarus AEgi-
nam, quippe tum Thebarum suarum quodammodo cog-
natam, tum hospitio, si recte conjicimus, sibi conjunc-
tam. Proximum ab his erat, ut pauca adjicerem cu-
muli loco de summa ejus sentent-iae, quod ad rempub-
licam optime gerendam attinet. Fuit videlicet, ut de-
cuit Thebanum, in optimatium partes propensior; ita
tamen, ut nulla religione optimatium quoque errores
saepius redarguerit. Verum exemplis hoc tempore
supersedeO, rectius fortasse reservandis ad extremum
caput Pindaricae hujus causae. Video enim ex iis
quae suscepimus illud jam unum superesse, ut docea-
mus, Pindarus quo more soleat uti libertate illa, quam
vatibus, Lyricis pariter ac SceniciS, concedebant ple-
rumque prisci homines; libertatem eam dico et li-
centiam, ut cives primarios ipsosque adeo Tyrannos
sive de rebus actis reprehenderent, sive de agendis
monerent. Quo in argumento satis apparebit, etiam
in iis quae ad rempublicam pertinent, ad extremam
usque senectutem viguisse pueriles Pindari nostri
sensus, patriaeque amorem sponte non arte accen-
sum.

Denique ut uno verbo expediam, quo summa ho-
dierni sermonis tendere videatur3 magna laus est,
mihi credite, Academici, magna, inquam, ac prope

