PRAEL. xxvm. ita tame-n, ut personas vix· satis variet. 567

Nempe artificio magis eximio declaravit qualis fuerit
angor, quem ipse flenti adfiere visus est. Velim
modo ista conferat aliquis cum flebilibus Hebraeorum
modis, Davidis dieo, Hiobi‚ Hezechiae3 quicunque
Spiritu plusquam humano cecinerint quid possent in
aegris mortalibus artus cruciati, cor languens, omnis
ille quasi apparatus mor-borum ac doloris corporei.
Invenies profect0‚ eorum lamenta mirifice respon-
dere iis vocibus, quas ab aegrotantibus quotidie sen--
timus emitti: singultim quodammodo brevibus acu-
tisque clausulis velut ipsa vi mali ab imo pectore
extortis Tum orbem terrarum, ut ita dicam, per-
agrant, quaerendo similitudineS‚ si forte possint ex-
plicare lingua arcanos et miserrimos sensus: cum
Hercules ille Sophocleus, justa oratione, magis quid
alii adstantes cogitent, quam quid ipse intus sentiat,
exponere videatur.

Praeterea videndum, an apud Sophoclem diversi
actores, iisdem fere calamitatibus obruti, satis inter
se discrepent; ex lege videlicet et tanquam ex edicto
Naturae, nunquam ita comparantis opera sua, ut duo
quivis animanteS‚ ne dicam homineS, alter alteri ex
omni parte respondeant. Quam rem qui non modo
bene perspexerit, verum etiam ita versibus expresse-
rit, ut quivis agnosceret commune aliquid cum una-
quaque persona sentientem, is proprio quodam jure
dici debet et haberi Primarius, ex ea videlicet Poe-.
seos parte, quae ad affectus hominum pertinet.

Atque ut in eodem loco, cui institimus, diutius
paullo versemur3 videte, obsecro, quam parum in-
tersit inter Herculem et Philoctetem, quod ad dolo-
res tolerandos attinet. Nimirum ut unum illud
excipias, quod Herculi identidem venit in mentem.

