PRAEL. xxxvn Aineam a Viryilio laudari, mm amari. 723

hoc caput attinet, Poetarum primores veterum. Ni-
mirum in Iliade nihil non sapit Achillem: Achil-
lem, inquam, non virum quemvis bellicosum, sed qua-
lem esse voluit Poeta, proprio quodam et praecipuo
lucentem lumine: Achillem illum, qui, vixdum e
pueris egressus, sciens volensque se Orco devoverat,
modo ne careat summa et profecta gloria: quem
adeo cum favore quodam prosequi solent non sui,
non homines mod0, sed et immortalium concilia et
mutorum animalium catervae. Pendet videlicet ex
uno illo viro omnis Asiae Graeciaeque fortuna: irato
00, prorogatur Trojae exitium3 placatO, expeditur:
desideramus absentem Í¾ caeterOS, statim ut ante oculos
prodeunt, tacite cum eo quasi comparamus Deni-
que ,Achillem a suo vate summo in honore haberi
nemo non dixerit: Virgilius contra de AEnea quid
senserit, non adeo facile neque certum erit judicium.
Pium quidem, Patremque, assidue nominat: 'non
sine magno verborum sonitu et pompa quadam si-
militudinum mittit in scenam: immo cum eo sen-
tire facit caelum et terras et chorum universum Na-
turae, et siquid usquam aut Deorum adest aut Daemo-
num. Veruntamen haec omnia nescio quomodo offi-
ciosam quandam sedulitatem sapiunt3 magisque per-
tinere videntur ad munus pensumque aliquod, quam
ex imo corde hominis sponte profluere ac dimanare.

Illud quoque permolestum habet AEneis, quod
ne ad finem quidem universi Poematis satis expres-
sam certamque relinquat imaginem ejus viri, cui pri-
mas tribuerit partes. Equidem, quid alii sentiant,
nescio: mihi certe de AEnea cogitanti nulla prorsus
occurrit persona, quam vel extremis lineamentis
efformari et effingi dicam: nullo quasi augurio prae-
sentire mihi videor, quid in re quaque ille vir aut

3 A 2

