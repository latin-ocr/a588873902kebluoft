PRAEL. XXXV. tum forma carminis, tum etiam stylo. 709

atque 111 rem suam, suique Epicuri, convertat. Velut
ubi ex pulveris particuliS‚ in lumine Solis volitanti-
bus, primordiorum suorum exemplum sibi sumit d.

Contemplator enim, cum Solis lumina cunque
Insertim fundunt radios per opaca domorum,
Multa minuta modis multis per Inane videbis
Corpora misceri radiorum lumine in ipso, ’
Et velut aeterno certamine proelia, pugnasque
Edere turmatim certantia, nec dare pausam
Conciliis et discidiis exercita crebris z

Conjicere ut possis ex hoc, Primordia rerum
Quale sit in magno jactari semper Inani.

Sexcenta alia sunt ejusmodi: nullus enim locus·
in Lucretio latius patet. Verum ex uno illo per-
cipiatis licet admirandam hominis solertiam, qua in
rebus usitatissimis imagines sibi reperit earum quas
caras habet. Videtis vero, ea facultate vix quid-
quam fore utilius, ad omnia religionis officia.

De styli autem colore non est cur multa dissera-
mus, cum is sit, omnium judiciO, quem declaret ver-
sus HoratianUS,

Verbaque provisam rem non invita sequentur.

Nimirum in summa illa copia, subtilitate, suavi-
tate, adest tamen inornatum aliquid, mirifice aptum
illi Scriptori‚ qui veritatem nullo unquam tempore
posthabiturus sit facundiae. Quo quid dici potest
convenientius cum eorum officiO, quicunque circa im-
mortalia ac divina versantur?

Atque hic eloquar, quod mihi venit 111 mentem:
exiguum illud quidem, sed quod sua vi fortasse non
penitus careat. Significat Lucretius 11011 semel se
vix aequo animo jejunitatem Latinae linguae pati pos-
se: “patrii sermonis,'’ ut ipse appellat, “egestatem.” ,

d Lucr. 2. 113.

