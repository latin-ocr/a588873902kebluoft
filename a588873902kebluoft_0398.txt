776 Locos iqnotos ffnyere sibi homines. PRAEL.XXXV111.

Jam autem formulam nostram de nominibus ten-
temus in carmine paullum ab his diverso ¹¹¹.

Hunc legio late comitatur agrestis:
Quique altum Praeneste viri, quique arva Gabinae
J unonis, gelidumque Anienem, et roscida rivis
Hernica saxa colunt 3 quos, dives Anagnia, pascis,
Quos, Amasene Pater.

Nullum haec praecipue, quod sciam, affectum sapiunt:
sed neque Virgilium certo scimus illis regionibus un-
quam adfuisse : pertinebunt itaque ii versus ad ulti-
mum fortasse genus eorum quae diximus3 ubi loca
nondum visa fingunt sibi scriptores atque deformant,
sive ad eum quem fama exceperunt, modulum, sive
ad imaginem aliquam intus quoquo modo conceptam.
Etenim cum tabulas illas, quas Geographicas vocant,
inspicimus, nescio quomodo excogitamus nobiscum
regionum non modo situs et intervalla, verum etiam
colores, eminentiaS, recessus, et siqua alia pictoribus
sunt in deliciis: atque in ea re non parum, opinor,
adjuvari solemus tacita et coeca familiarium locorum
recordatione. Praeterea qui noctu iter faciunt, ig-
notis viis, luce vel dubia vel plane nulla, non tamen
cessant plerumque conjectura informare sibi effigies
fluminum, oppidorum, montium, quos ordine se no-
runt percurrere, oculis vix et ne vix quidem cernunt.
Jam ab illorum causa non multum abesse dixerim
voluptatem eam, quam capiunt carminum seu lectores
sive scriptoreS‚ quoties ordine sunt numeranda loca
nullo unquam tempore oculis subJecta. Mutuantur
sibi pro re nata formam faciemque ab amatis notis-
que regionibus; varieque componend0‚ putant sese
novam aliquam speciem effingere. Hinc illa de Diis,

m AEn. 7. 681.

