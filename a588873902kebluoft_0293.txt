PRAEL. xxxin. Eoeempla ejus rei apud Lucretiwm. 671

nino caret exempliS‚ quae ad istiusmodi solertiam
pertinere videantur. Multus est quodam loco et
splendidus in depingendo Magnae Matris sacro; post-
quam autem bene mult-a ibi narraverat, quae prorsus
abhorrerent a suorum moribus, videte quam feliciter
rem reduxerit ad affectus hosce pervagatOS, positos
palam in medio omnibus: facta videlicet pueritiae
mentione, ejusque lusus, qui in omnes pueros cadat e.

Hic armata manus, Curetas nomine Graii

Quos memorant Phrygios, inter se forte catenas
Ludunt, in numerumque exultant sanguine laeti; et
Terrificas capitum quatientes vertice cristas
Dictaeos referunt Curetas, qui J ovis illum

Vagitum in Creta quondam occultasse feruntur,
Cum pueri circum puerum pernice chorea

Armati in numerum pulsarent aeribus aera,

Ne Saturnus eam malis mandaret adeptus,
AEternumque daret Matri sub pectore vulnus.

Porro autem, Analogia quid valeat in istiusmodi
nodo, tum alias ostendit ubi abstrusior fit argumen-
tatio, tum 'praesertim ubi terrae motus, calamitatis
apud Romam ferme incognitae, afferenda erat causa„
coeca ventorum vis f.

Quas exitus hic animai
Disturbat urbes, et Terrae motus obortus !
Quod nisi prorumpit, tamen impetus ipse Animai
Et fera vis venti per crebra foramina terrae
Dispertitur, ut horror, et incutit inde tremorem,
Frigus uti nostros penitus cum venit in artus,
Concutit invitos cogens tremere atque moveri-

Exquisite illud quidem factum, quod rigorem
nescio quem tribuit orbi terrarum, tanquam animali ;
ac proinde‘ rem rarissimam et inassuetam coram pro-
ducit quodammodo, et ipsis paene sensibus subjicit.

Verum, ut diximus, apud Lucretium rariora sunt

e Lucr. 2. 629. f6. 585.

