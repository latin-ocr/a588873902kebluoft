PRAEL. xxxma Quid in Lucretianis ea res valeat. 695

caeterorum. Quidni judicemus, Philosophos interdum
et Poetas sui quemque Genii edicta promulgasse?
praesertim si qui propiores erant insaniae.

Neque vero putandum, ex ejusmodi fonte nihil
nisi foedum impiumque manare potuisse: cum Sum-
mo atque Optimo Rectori id paene solenne sit, ut
sua confirmet atque praedicet inimicorum, velint no-
lint, testimonio, seu mortalium sive Daemonum.

Haec si cui non penitus inepta et futilia esse
videbuntur, is nullo negotio intelliget, ita temperari
potuisse Lucretii carmina, quamvis amentis, quamvis
Epicurei et Deorum omnium contemptoriS, ut ea
non venia modo, verum etiam pio quodam amore
prosequerentur boni atque frugi hominesÍ¾ immo illo
quasi praecinente modos discerent, quibus optime pa-
rarentur pectora ad verba numerosque vere divinos.
Id qua potissimum ratione factum sit, aliaS, uti
potero, disseram. Sic enim aptissime concludentur
Lucretiana nostra, longiore jam filo deducta.

