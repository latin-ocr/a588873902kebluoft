592 Quoenam Euripidis propr-ia sit laus, PRAEL. xxm.

posse notam illam quasi censoriam in nostro Euri-
pide, quod is inepte soleat aliquando et cantare et
ratiocinari.. Numne igitur statuimuS, penitus eum
excidisse ex numero eorum, qui proprie ac primarie
Poetae habentur? Attendite, quaeSO, quid agatis:
etenim qui in hac causa durior esse velit, et per-
fectam exigat ἀκριβείαν, vereor equidem, ne is Shak-
sperum quoque ipsum e praeclara illa natione ejiciat.
Nemo enim, ut opinor, negaverit, Shaksperum hac
culpa minime posse liberari, qui in gravissimis causis
aucupari soleat nunc verba et syllabas, nunc ingenii
et sententiarum acumina. Ex quo intelligitur, ita
damnari oportere qui hisce nugis nimiam dederit
operam, ut ne tamen statim judices, caruisse eum
igneo illo vigore ac vi germanae Poeseos. Quare
pergamus in Euripidea hac causa, atque ad ea tan-
dem veniamne, quae ex altera parte dici poterunt.
Nam illa satis quidem invidiosa prudens praetereo
hoc tempore, partim de foeminarum indole, partim
de religione Deorum acerbius et audacius dicta: cum
fore confidam, ut in utroque capite possim eruere
satis amplam laudis materiem.

Quodnam igitur erit, Academici, excellens illud
ac proprium Euripidis praeconium? quave potissimum
regione quaeremus abditos ejus poeseos fontes? Ni-
hil hic arcanum dicimus, nihil non omni saeculo
decantatum: extitisse videlicet illum virum, ut cum
Aristotele loquarm, τραγικώτατον τῶν ποιητῶν. Quam
sententiam cum ferret subtilis judex, ad eum opinor
finem respexit Tragoediae, quem statuerat ipse antea,
nempe metu et misericordia purgandos esse affectus
hominum. Una est autem omnium vox, neminem

m Poet. 26.

