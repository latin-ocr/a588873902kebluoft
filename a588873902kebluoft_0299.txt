ruffin. xxxm. propter vayam utrinque obscuritatem. 677

Trita solo: juvat integros accedere fontes
Atque haurire: juvatque novos decerpere flores,
Insignemque meo capiti petere inde coronam,
Unde prius nulli velarint tempora Musae.

Ecquis unquam, obsecrO, aut verius aut suavius ex-
plicuit eorum mentem, qui in nemore vagantur
aestivo, placentque sibi in devio quoque itinere, quasi
jam tandem se recepturi sint in latebras aliquas prius
intactas hominibus?

Quid, quod Numina sylvestria lubens nominat, ac
svocat in partes suaS, qui alias in sua carmina fabulas
ejusmodi rarissime admittere soleat k?

Haec loca capripedes Satyros, Nymphasque tenere
Finitimi fingunt, et Faunos esse loquuntur,
Quorum noctivago strepitu, ludoque jocanti
Affirmant vulgo taciturna silentia rumpi,
Chordarumque sonos fieri, dulcesque querelas,
Tibia quas fundit, digitis pulsata canentum:

Et genus agricolum late sentiscere, curn Pan,
Pinea semiferi capitis velamina quassans,

Unco saepe labro calamos percurrit hiantes,
Fistula silvestrem ne cesset fundere Musam.

Alia porro habet, quae non dubie significent cu-
r pide aliquando versatum in nemoroso quodam monte,
<Apennino fortasse, sive Pelio ¹.

At saepe in magnis fit montibus, inquis, ut altis
“ Arboribus vicina cacumina summa terantur
Inter se, validis facere id cogentibus Austris,
Donec fulserunt flammae fulgore coorto.
Scilicet: et non est lignis tamen insitus ignis;
Verum semina sunt ardoris multa, terendo
Quae curn confluxere, creant incendia sylvis.
Quod si tanta foret sylvis abscondita flamma,
Non possent ullum tempus celarier ignes,
Conficerent vulgo sylvas, arbusta cremarent.

Videtisne eundem servari a Lucretio tenorem, sive
de caelis agatur, sive de sylvis? Arcana semper, in-

1‘ Lucr. 4. 584. l 1. 896.

