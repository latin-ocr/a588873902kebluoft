PRAEL. xxxm. Viryilium communia interponere. 669

Ne verbum quidem additur, quod significationem
habeat ullam quotidiani hujus terrarum caelique as-
pectuS, quem et norunt et amant omnes: nisi forte
credibile videatur, Ovidium, cum istam caneret can-
tilenam, mentis oculis matutinum vidisse caelum, cum
aureis suis splendoribus atque igneis Profecto tale
aliquid non prorsus inepte declarat sublimium co-
lumnarum mentiO, insigni fulgore, habentium ex
utraque parte quasi fores apertas, candidissimo ar-
gent0, superne autem marmoreum vel eburneum
aethera. Deinde, quod illic caelari fingit Poeta cae-
lum, mare, terrae, cum formis Nympharum, caetero-
que universi hujus mundi, quem oculis aspicinmS,
instrume11to; ⁸voluit fortasse per ambages quasdam
monstrare mirificam illam formarum varietatem,quam
in nubibus praesertim matutinis vel cernere solet vel
fingere oculus paullo in ejusmodi lusu exercitatior.
Durior fortassis interpretati03 sed concedamus, eam
fuisse mentem Poetae: at nondum tamen efficitur,
cadere in illud carmen eam quam nos hoc tempore
statuimus formulam. Debuit enim excidere scri-
benti indicium certe aliquod, breve quamvis et exi-
guum, quod eo posset revocare legentium animos,
Sed nihil tale habetur, ne tantillum quidem. Quare
ita laudandus erit, ut qui mirifica et rara ingeniose,
non ut qui notas carasque res cum amore et affectu
cecinerit.
Conferamus jam cum ¹his Virgiliana ἃ.

Due, age, duc ad nos: fas illi limina Divum
Tangere, ait. Simul alta jubet discedere late
Flumina, qua juvenis gressus inferret : at illum
Curvata in montis faciem circumstetit unda,
Accepitque sinu vasto, misitque sub amnem.
Jamque domum mirans genitricis, et humida regna,

ἃ Geor-9. 4. 358.

