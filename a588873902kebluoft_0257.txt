PRAEL. xxm. De Empedocle, Lucretii Praecursore. 635

mune ὃ. Idem tamen alio sermone, si fides Laertio,
et Homericum appellaverat, et vigere eum dixerat
omni Poetarum artificio, Quod si capiatur ejus spe-
cimen ex iis versibUS‚ qui seruntur identidem in libros
Plutarchi, AristoteliS, caeterorum3 dixerim equidem,
eum numeris fortasse accedere aliquando ad Ho-
mericam majestatem3 quod ad verborum lumina
attinet ac sententiarum, turbidiorem fluere. Insigne
illud Lucretii testimonium meruit, opinor, subtili
magis inventione naturalium rerum, quam laude ali-
qua, quae Poetarum sit propria. Audite vero b:

“AcragantinuS‚'’ ait, “cum primis Empedocles est,
Insula quem Triquetris terrarum gessit in oris :. . . .
Quae cum magna modis multis miranda videtur
Gentibus humanis regio, visendaque fertur,

Rebus opima bonis, multa munita virum vi;

Nil tamen hoc habuisse viro praeclarius in se,

N ec sanctum magis et mirum carumque videtur;
Carmina quinetiam divini pectoris ejus
Vociferantur‚ et explorant praeclara reperta,

Ut vix humana videatur stirpe creatus.'’

Videtisne celebrari, quasi qui fuderit oracula, non
ut qui lucida panxerit ‘⁶ carmina, Musaeo contingens
cuncta lepore ?'’ quo praeconio suum ipse nomen non
veretur augere Lucretius. Quo magis credibile sit,
exemplo ac ductu Empedoclis accessisse eum ad has
Poeticae parteS, nec pauca, pro re nata, sumpsisse
ab instrument-o et supellectili ejus, ita tamen, ut ipse
omnia vigore quodam suo temperaret, per se frigi-
diora quam facile ferat Poesis.

Sed Empedoclem mittamus3 ut qui, velut manca
quaedam veterum alicujus effigieS, vix et ne vix qui-
dem uno se membro nobis agnoscendum reliquerit.
Pergamus ad Theocritum: qui campus et amoenior,

a Poet. 3. b Lucr. 1. 717.

