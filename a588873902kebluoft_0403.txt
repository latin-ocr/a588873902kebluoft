PRAELECTiO TRIGESIMA NONA.

Quoeritur an cum Epicuro senserit Virqz'lius. Infirmiores esse ejus con-
jecturoe rationes. Contra, Platonicum eum declarari, tum quod ubi-
que memoriae, non spei, indulyeat ,· tum quod Numina adesse semper
siqnificet, animalium, immo totius Naturae consensu ; tum denique·
propter εἰρωνείαν, et summum in rebus sacris et (eternis pudorem.

UI Virgilium Epicuri familiae adscribendum esse
volunt, duabus maxime causis inniti. videntur.
Primum, quod is Lucretium aliquando effert eximia
quadam laude, seque non obscure declarat in ejus vesti-
giis velle quidem certe insistere. Deinde quod mortem
semel atque iterum deprecatur, eodem ferme tenore,
quo solet vulgus hominum3 quasi nulla mortalibus
supersit expectati0‚ semel vita functis. Sed utriusque
facilis erit exeusati0‚ attentius modo Virgilianam in·-
dolem consideranti.

Nam quod Lucretium, talem virum, ipsius paene
aequalem, honorifice praedicabat, id quidem pertinebat
quodammodo ad candidum atque ingenuum ipsius
animum, ultro laudem impertientis, ubi res erat
laudanda. Sed palam et aperte negat se in illius,
tanquam magistri, verba jurare. Sic enim accipio

