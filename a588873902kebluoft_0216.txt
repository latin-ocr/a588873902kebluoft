594 Euripidmn nimia simplicitate peccare. PRAEL. xxrx.

quidem ullo sermone ejus agnoscas. Videte ut Her—
mionem reprehendat, privatis fere carminibus ac prope
socco dignis ⁰:
οὗ τὸ κάλλος, ὣ γυναὶ,

ἀλλ’ αἱ ’ρεταὶ τέρπουσι τοὺς ξυνευνέτας.

σὺ δ’ ἤν τι κνισθῇς, ἡ Λάκαινα μὲν πόλις

μέγ’ ἐστι, τὴν δὲ Σκῦρον οὐδαμοῦ τίθης,

πλουτεῖς δ’ ἐν οὗ πλουτοῦσι, Μενελέως δέ σοι

μείζων Ἀχιλλέως· ταῦτά τοί σ’ ἔχθει πόσις.

Quid ergo? Num a Tragico Scriptore dedita opera
dicimus adhiberi trivialia haec-et paene comica, quo
ponat nobis animum generosissimae quoque mulieris
moerore demissum? Scimus enim, diuturnis angori-
bus misere aliquando frangi spiritus», et paullatim
quodammodo evanescere saporem illum nobilitatis3
praesertim ubi quis in servi locum venerit P:

ἥμισυ ’γὰρ τ’ ἀρετῆς ἀποαίνυται εὗρυόπα Ζεὺς

ἀνέρος, εὖτ’ ἅν μιν κατὰ δούλιον ἦμαρ ἕλῃσιν·
siquidem audiendus est Homerus· Aut igitur pu-
tandum consulto fecisse Euripidem, ut degenerem
quandam Andromachen in scenam mitteret3 aut (id
quod equidem veri esse judico similius) tenet in hac
re suum illud Poeta, ut ex simplicissima quadam
privatae et umbratilis vitae formula affectus moresque
omnium exigi velit. Quo in genere peccare eum
aliquando et nimium fieri, popularis erat sententia:
modo ne temere adhibeatur Aristophanes, testis At-
ticorum eo tempore voluntatis, Is certe non alia
de causa gravius in Euripidem invehitur, quam quod
afflictis Heroibus ac Reginis sordes ille nescio quas
soleat tribuere, tum vestium tum verborum ‘lt

πρῶτον μὲν τοὺς βασιλεύοντας ῥάκι’ ἀμπίσχων, ἶν’ ἐλεεινοὶ

τοῖς ἀνθρώποις φαίνωντ’ εἶναι ......
εἶτ’ αὖ λαλιὰν ἐπιτηδεῦσαι καὶ στωμυλίαν ἐδίδαξας,

0 Androm. 207. 1³ Odyss. 17. 322. ‘1 Rau. 1095. . .1101.

