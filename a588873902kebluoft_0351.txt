PRAEL. xxxv1. Cur placeat AEneae ad Italiam appulsus 729

injuria: nam et Poetae nihil antiquius fuisse constat.
Audite vero; et veniam date, nimis nota repetenti

carmina Ρ.

Jamque rubescebat radiis mare, et aethere ab alto
Aurora in roseis fulgebat lutea bigis,
Cum venti posuere, omnisque repente resedit
Flatus, et in lento luctantur marmore tonsae.‹
Atque hic AEneas ingentem ex aequore lucum
Prospicit: hunc inter fluvio Tyberinus amoeno,
Vorticibus rapidis et multa flavus arena,
In mare prorumpit z variae circumque supraque,
Assuetae ripis volucres et fluminis alveo,
AEthera mulcebant cantu, lucoque volabant. ‚
⁷ Flectere iter sociis, terraeque advertere proras
' Imperat, et laetus fluvio succedit opaco.

Mulceri plane et abripi videmus Scriptorem delicato
rivi margine, et flexu sylvarum, et marinarum avium
voce: qui cantus etsi non adeo sit amabiliS, at sua
tamen minime caret venustate, propter nexum quem
habet arctiorem cum memoria pulcherrimorum lo-
corum: ne forte miremini, mulceri per eum oetlzera.
Sed abripitur, inquam, istis deliciis Poeta: oblivisci-
tur ad tempus armorum et consilii publici, Romae-
que etiam modo nasciturae: tanta fruitur nemorum,
maris, fluvii dulcedine. ,

Quid, quod eodem post paullo redit, nactus occa-
sionem a vicina Arcadum colonia, laetusque ac lubens
se recipit e castrensi tumultU, in ripam atque in
alveum taciturni amnis? Missis videlicet ad Evan-
drum legatis q,

Tybris ea fiuvium, quam longa est, nocte tumentem
Leniit, et tacita refluens ita substitit unda,

Mitis ut in morem stagni placidaeque paludis
Sterneret aequor aquis, remo ut luctamen abesset.
Ergo iter inceptum peragunt rumore secundo ε
Labitur uncta vadis abies : mirantur et undae,

ν AEn. 7. 25. q Ibid. 8. 86.

