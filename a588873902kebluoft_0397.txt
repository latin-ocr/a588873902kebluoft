PRAEL. xxxvm. praesertim in ultimis AEneidos libris. 775

prorsus ignotam: quippe qua necesse est transeant,
qui Roma Neapolin iter faciunt. Sed in tristibus
et inamoenis locis unum illud commoverat ejus men-
tem (ut natura semper erat fluviorum praesertim
amantissimus) quod Ufens ille identidem se osten-
debat, secreto calle, tanquam fallendi studiosus. Il-
lius itaque nomini ultro adjunxit indicium aliquod
animi non plane immemoris: immo cum ejus latendi
cupidine se quodammodo sentire significat.

Atque ex hoc, ut opinor, efficitur, ultimis illis
AEneidos libris nescio quod addi decus, et mirificam
prae caeteris dulcedinem, propterea quod in iis versa-
tur Poeta 10018, qui patriae domusque et puerilium
annorum omni in angulo memoriam referebant. Mihi
profect0‚ statim ab initio sexti vel certe septimi libri,
mutari videntur onmia in tenerius picturae, ut ita di·-
cam, genus3 immo etiam ipsa locorum nomina, qui
alius post alium appellantur i.

Sic fatur lacrymans, classique immittit habenas
Et tandem Euboicis Cumarum allabitur oris.

Etiam illud k:

Tu quoque littoribus nostris, AEneia nutrix,
AEternam moriens famam, Caieta, dedisti.

Nescio equidem, an quaedam me abripiat dulcedinis
non verae imago: verum simul atque solum Italicum,
notaque littora, tetigerit Virgilius, sentio alacrius quo-
dammodo moveri hominem, velut qui, fabulosi illius
Antaei similis, mutuatus sit vires ab ipso patriae con-
tactu. Atque hujus suavitatis apud eum tanta est
vis, ut medeatur magna ex parte fastidio paene in-

credibili, quo prosequi solet vir tranquillitatis aman-

tissimus ¹
Bella, horrida bella,
Et Tybrim multo spumantem sanguine.

iAEn. 6.⁴ 1. k [bid. 7. 1. 1Ibid. 6. 86.

